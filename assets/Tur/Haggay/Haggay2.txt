YEDİNCİ ayda, ayın yirmi birinci gü-nünde, Peygamber Haggay aracı-lığıyla RAB'bin sözü gelip dedi ki,
2 Şimdi Yahuda valisi Şealtiel oğlu Zerubbabel'e, ve büyük kâhin Yeho-zadak oğlu Yeşu'ya, ve halkın bakiye-sine söyleyip de ki,
3 Bu evi önceki yüceliğinde görmüş olanlardan artakalan içinizde kim var? ve şimdi siz onu nasıl görüyorsunuz? onun yanında gözlerinizde bu hiç gibi değil mi?
4 Ama şimdi, ey Zerubbabel, kuvvetlen, diyor RAB; ve ey büyük kâhin Yeho-zadak oğlu Yeşu, kuvvetlen; ülkenin tüm halkı, siz de kuvvetlenin, diyor RAB, ve işleyin; çünkü ben sizinle beraberim, diyor orduların RAB'Bİ;
5 Mısır'dan çıktığınız zaman sizinle kestiğim söze göre, ruhum aranızda duruyor; siz korkmayın.
6 Çünkü orduların RABBİ şöyle diyor: Bir kez daha, vakit azdır, ve ben gökleri, ve yeri, ve denizi, ve karayı sarsacağım;
7 Ve tüm ulusları sarsacağım; ve tüm ulusların arzusu gelecek; ve bu evi yücelikle dolduracağım, diyor orduların RABBİ.
8 Gümüş benim, altın da benim, diyor orduların RABBİ.
9 Bu evin sonraki yüceliği öncekinden büyük olacak, diyor orduların RABBİ; ve bu yerde esenlik vereceğim, diyor orduların RABBİ.
10 Darius'un ikinci yılında, dokuzuncu ayın yirmi dördüncü gününde, Peygamber Haggay aracılığıyla RAB'bin sözü gelip dedi ki,
11 Orduların RABBİ şöyle diyor: Bir kimse giysisinin eteğinde kutsal et taşır, ve eteğiyle ekmeğe, çorbaya, şaraba, yağa, ya da her hangi bir yiyeceğe dokunursa, o kutsal olur mu? diye şimdi kâhinlerden yasayı sor.
12 Ve kâhinler cevap verip, Hayır, dediler.
13 O zaman Haggay dedi ki, Ölü bir bedenden ötürü kirlenmiş bir kimse bu şeylerden birine dokunursa, o kirlenmiş olur mu? Ve kâhinler cevap verip, Kirlen-miş olur, dediler.
14 O zaman Haggay cevap verip, Bu halk böyledir, dedi, ve benim önümde bu ulus böyledir, diyor RAB; ve ellerinin her işi böyledir; ve orada sundukları şey kirlidir.
15 Ve şimdi, size yalvarırım, RAB'bin tapınağında taş üzerine taş konulmadan önce, bugünden ve bundan öte olan zamanı iyi düşünün.
16 O vakitlerde, bir adam yirmi ölçeklik bir yığına varınca on ölçeklik bir yığın olurdu; şarap teknesinden elli kap çıkar-maya gelince yirmi kap şarap olurdu.
17 Sizi, ellerinizin her işini samyeliyle ve küfle ve doluyla vurdum; yine de bana dönmediniz, diyor RAB.
18 Bugünden, dokuzuncu ayın yirmi dördüncü gününden, yani RAB'bin tapınağının temelinin atıldığı günden ve bundan öte olan zamanı şimdi iyi düşünün.
19 Tohum hâlâ ambarda mı? evet, asma, ve incir ağacı, ve nar ağacı, ve zeytin ağacı henüz meyve vermediler; bugünden sizi bereketleyeceğim.
20 Ve ayın yirmi dördüncü gününde ikinci kez olarak Haggay'a RAB'bin sözü gelip dedi ki,
21 Yahuda valisi Zerubbabel'e söyleyip de ki, Ben gökleri ve yeri sarsacağım;
22 Ve krallıkların tahtını altüst edeceğim; ve milletlerin krallıklarının kuvvetlerini harap edeceğim; ve savaş arabalarıyla binicilerini altüst edeceğim; ve atlarla biniciler düşecek, herkes kardeşinin kılıcıyla düşecek.
23 Ey kulum, Şealtiel oğlu Zerubbabel, diyor orduların RABBİ, o günde seni ala-cağım, diyor RAB, ve seni mühür yüzüğü gibi edeceğim; çünkü seni seçtim, diyor orduların RABBİ.
