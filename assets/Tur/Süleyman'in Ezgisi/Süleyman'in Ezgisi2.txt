BEN Şaron gülüyüm, ve vadilerin zambağıyım.
2 Dikenlerin arasında zambak nasılsa, kızların arasında aşkım öyledir.
3 Orman ağaçları arasında elma ağacı nasılsa, oğullar arasında sevgilim öyle-dir. Zevk alarak onun gölgesinde otur-dum, ve meyvesi damağıma tatlıydı.
4 Beni ziyafet evine götürdü, ve onun üzerimdeki bayrağı aşktı.
5 Şişelerle bana kuvvet verin, elmayla beni canlandırın; çünkü aşk hastasıyım ben.
6 Sol eli başımın altındadır, ve sağ eli beni kucaklar.
7 Dişi ceylanlar üzerine, ve kırın dişi geyikleri üzerine, size ant içiriyorum, ey Yeruşalim kızları! sevgilimi uyandır-mayıp kaldırmayasınız diye, onun gönlü hoş oluncaya kadar.
8 Sevgilimin sesi! işte, dağların üzerin-de sekerek, tepelerin üzerinde sıçra-yarak geliyor.
9 Sevgilim ceylana ya da geyik yavrusu-na benzer; işte, duvarımızın arkasında duruyor; pencerelerden içeri bakıyor; kafeslerden görünüyor.
10 Sevgilim konuştu, ve bana dedi ki, Aşkım, güzelim, kalk da gel.
11 Çünkü, işte, kış geçti; yağmurlar geçip gitti;
12 Yerde çiçekler görünüyor; kuşların ötüşmesi vakti geldi, ve ülkemizde kum-runun sesi işitildi;
13 İncir ağacı ham incirini yetiştirmede, yeşeren asmalar da güzel kokular saçmakta. Aşkım, güzelim, kalk da gel.
14 Kayanın kovuklarında, uçurumun kenarlarındaki güvercinim! çehreni göreyim, sesini işiteyim; çünkü sesin tatlı, ve çehren güzel.
15 Bize tilkileri tutun, bağları harap eden küçük tilkileri; çünkü bağlarımız yeşerdi.
16 Sevgilim benimdir, ben de onun; zambaklar arasında sürü otlatıyor.
17 Gün doğunca, ve gölgeler kaçıncaya dek, dön, sevgilim! Beter dağları üzerinde ceylan ya da geyik yavrusu gibi ol.
