EZGİLER ezgisi, Süleyman'ındır.
2 Beni kendi ağzının öpüşleriyle öpsün; çünkü aşkın şaraptan daha iyidir.
3 Güzel esansların kokusu için senin adın dökülmüş esans gibidir; bu yüzden seni kızlar seviyor.
4 Beni çek; biz senin ardınca koşacağız; kral beni kendi odalarına getirdi; biz seninle coşup sevineceğiz; senin aşkını şaraptan çok anacağız; dürüstler seni seviyor.
5 Ben karayım, ama güzelim, ey Yeruşalim kızları! Kedar çadırları gibi, Süleyman'ın perdeleri gibi.
6 Kara olduğuma bakmayın, çünkü güneş bana baktı. Annemin çocukları bana kızdılar; beni bağlara bekçi ettiler; ama kendi bağımı beklemedim.
7 Ey sen, canımın sevdiği, bana bildir, sürünü nerede otlatıyorsun, öğleyin onu nerede yatırıyorsun? çünkü arkadaşla-rının sürüleri yanında, niçin yüzünü örten bir kadın gibi olayım?
8 Ey sen, kadınlar arasında en güzel kadın, bunu bilmiyorsan, sürünün izle-rine çık, ve çoban çadırları yanında öğlaklarını otlat.
9 Firavun'un arabalarında koşulu atlara seni benzettim, ey sevgilim!
10 Yanakların mücevher sıralarıyla, boynun altın gerdanlıklarla ne güzel!
11 Sana altın dizileri yapacağız, gümüş-ten düğmelerle.
12 Kral sofrasında otururken, benim nardin yağım güzel kokusunu yayar.
13 Safi mür çıkınıdır bana sevgilim; tüm gece memelerim arasında yatacak.
14 Engedi bağlarında bir salkım kına çiçeğidir bana sevgilim.
15 İşte, sen güzelsin, sevgilim, İşte, sen güzelsin; güvercin gözlerin var!
16 İşte, sen güzelsin, sevgilim, evet, şirinsin! yatağımız da yeşilliktir.
17 Sedir ağaçlarıdır evimizin direkleri, tavanımızın oymaları da serviler.
