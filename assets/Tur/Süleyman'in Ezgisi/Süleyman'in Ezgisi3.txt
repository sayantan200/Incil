GECELEYİN yatağımın üzerinde, onu, canımın sevdiğini, aradım; ara-dım, ama onu bulmadım.
2 Şimdi kalkacağım, ve şehri sokaklarda dolaşacağım, ve meydanlarda onu, canı-mın sevdiğini, arayacağım. Aradım, ama onu bulmadım.
3 Şehirde dolaşan bekçiler beni buldu; onlara, Canımın sevdiğini gördünüz mü? diye sordum.
4 Onlardan öte geçince hemen canımın sevdiğini buldum; onu tuttum, ve bırak-madım, ta annemin evine, beni doğuran kadının odasına götürünceye kadar.
5 Dişi ceylanlar üzerine, ve kırın dişi geyikleri üzerine, size ant içiriyorum, ey Yeruşalim kızları! sevgilimi uyandır-mayıp kaldırmayasınız diye, onun gönlü hoş oluncaya kadar.
6 Bu kim? çölden çıkıyor, duman direkleri gibi, tütsülenmiş mür ile günnükle, satıcının her çeşit baharatıyla.
7 İşte, Süleyman'ın yatağı! İsrail yiğitle-rinden, altmış yiğit onun çevresinde.
8 Hepsi kılıç taşıyan, savaşa alıştırılmış erler; gecelerin dehşetinden, her adamın kılıcı belinde.
9 Kral Süleyman, Lübnan ağaçlarından kendine bir savaş arabası yaptı.
10 Direklerini gümüşten yaptı, döşemesini altından, örtüsünü ergu-vaniden; onun içi Yeruşalim kızları için sevgiyle döşendi.
11 Ey Sion kızları! çıkın, Kral Süleyman'ı taçla görün, o taç ki, onun düğünü gününde, ve yüreğinin sevinci gününde, annesi onun başına giydirmişti.
