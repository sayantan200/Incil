BAHÇEME girdim, kızkardeşim, yavuklum! mürümü topladım, baha-ratımla; gümecimi yedim, balımla beraber; şarabımı içtim, südümle beraber. Ey dostlar! yiyin; ey sevgililer! için, evet, bol bol için.
2 Ben uyuyordum, yüreğim ise uyanık-tı; kapıyı çalan sevgilimin sesi: Bana aç, kızkardeşim, sevgilim, güvercinim, iffetlim! çünkü çiy ile doldu başım, gecenin damlalarıyla kâküllerim.
3 Entarimi çıkardım; onu nasıl giyeyim? ayaklarımı yıkadım; nasıl onları kirlete-yim?
4 Delikten uzattı elini sevgilim, ve içim oynadı onun için.
5 Ben kalktım, sevgilime kapıyı açayım diye; ve sürgü tokmakları üzerine mür benim ellerimden damladı, mür yağı benim parmaklarımdan.
6 Ben sevgilime kapıyı açtım; sevgilim ise, çekilmiş gitmişti; o bana söz söylerken, ben kendimden geçmişim; onu aradım, ama onu bulamadım; ona seslendim, ama bana cevap vermedi.
7 Şehirde dolaşan bekçiler beni buldu, bana vurdular, beni yaraladılar; şehir duvarlarının bekçileri peçemi üzerimden kaldırdılar.
8 Size ant içiriyorum, ey Yeruşalim kızları! eğer sevgilimi bulursanız, ona söyleyin ki, ben aşk hastasıyım.
9 Sevgilin senin, bir sevgiliden başka nedir? ey sen, kadınlar arasında en güzel kadın! sevgilin senin, bir sevgiliden başka nedir ki, bize böyle ant içiri-yorsun?
10 Sevgilimin teni beyaz ve kırmızı, on binlerin arasında seçkin olan odur.
11 Başı saf altın; kıvrılır kâkülleri, kuzgun gibi siyah.
12 Gözleri sular ırmakları kenarındaki güvercinlerin gözleri gibi, sütle yıkanmış, ve yuvasına güzel kakılmışlar.
13 Yanakları sanki güzel kokulu tarhlar, hoş kokulu çiçekler; dudakları zambaklar gibidir, mür yağı damlatır.
14 Elleri, üzerine gök zümrüt kakılmış altın lüleler gibidir; gövdesi fil dişi işi gibidir, safir taşları kakılmış.
15 Bacakları mermer direkler gibidir, saf altın ayaklıklar üzerine kurulmuş; görü-nüşü Lübnan gibi, sedir ağaçları gibi âlâ.
16 Ağzı çok tatlı; evet, büsbütün güzeldir. Budur sevgilim, ve dostum budur, ey Yeruşalim kızları!
