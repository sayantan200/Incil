İŞTE, sen güzelsin, sevgilim, işte, sen güzelsin. Kâküllerin içinde güvercin gözlerin var. Gilead Dağı'ndan görünen keçi sürüsü gibidir saçın.
2 Kırkılmış, yıkanmaktan çıkmış, koyun sürüsü gibidir dişlerin; o koyunların hep ikizleri var, ve aralarında yavrusuz olan yok.
3 Dudakların kızıl kaytan gibi, söyleyişin de ne güzel; kâküllerin içinde yanakların, sanki nar parçası.
4 Boynun Davut'un kulesine benziyor, o kule ki, silah evi olarak yapılmıştır, üzerine bin büyük kalkan, hep yiğit kalkanları asılmıştır.
5 İki memen, sanki bir çift geyik yavrusu, zambaklar arasında otlayan, ikiz ceylan yavrusu.
6 Gün ağarınca, ve gölgeler kaçıncaya kadar, mür dağına, ve günnük tepesine gideceğim.
7 Hep güzelsin, sevgilim; sende hiç kusur yoktur.
8 Benimle Lübnan'dan, ey yavuklum! benimle gel Lübnan'dan; Amana doruğundan, Senir ve Hermon doruğun-dan, aslanların inlerinden, parsların dağlarından bak.
9 Kaptın gönlümü, kızkardeşim, yavuk-lum! gözlerinin bir bakışıyla, gerdanının tek zinciri ile gönlümü kaptın.
10 Aşkın ne güzel, kızkardeşim, yavuklum! şaraptan ne kadar hoştur aşkın, esansının güzel kokusu da her çeşit baharattan!
11 Ey yavuklum, bal peteği gibi damlatır dudakların; balla süt senin dilinin altın-dadır; giysinin kokusu da, sanki Lübnan kokusu.
12 Kızkardeşim, yavuklum, kapalı bir bahçedir; kapalı bir kaynaktır, mühürlü bir pınardır.
13 Senin fidanların bir nar bahçesidir, güzel meyvelerle; kına ve nardin fidanla-rıyla,
14 Nardin ve safran, kokulu kamış ve tarçın, tüm günnük ağaçlarıyla; mür ve öd, baş baharatın her çeşidiyle;
15 Bahçelerin pınarı, diri suların kuyusu, ve Lübnan'dan akar sular.
16 Uyan, ey kuzey rüzgârı! sen de gel, sen güney! bahçeme es de, onun pe-lesenkleri damlasın. Sevgilim bahçesine gelsin, ve güzel meyvelerini yesin.
