ÇARIKLI ayakların ne güzel, ey reis kızı! Kalçaların eklemleri sanki mücevherler, üstat ellerinin işi.
2 Göbeğin yuvarlak bir tas, onda karışık şarap eksik değil; karnın buğday yığını, zambaklarla kuşanmış.
3 İki memen sanki ikiz olan iki geyik yavrusu.
4 Fil dişi kulesi gibidir boynun senin; Batrabbim kapısı yanındaki Heşbon havuzları gibidir gözlerin; Damaskus'a doğru bakan Lübnan kulesi gibidir burnun senin.
5 Başın, senin üzerinde Karmel gibi, başının saçı da sanki erguvani; kral galerilerde tutsak oldu.
6 Zevkler için, ey sevgilim, sen ne güzelsin, ve ne şirinsin.
7 Bu senin boyun hurma ağacına, memelerin de salkımlara benziyor.
8 Hurma ağacına çıkacağım, dallarını tutacağım, dedim; şimdi memelerin de üzüm salkımları gibi olacak, ve soluğu-nun kokusu elmalar gibi,
9 Ve ağzın damağı sevgilim için en iyi şarap gibi, o şarap ki, tatlı inerek uyu-makta olanların dudaklarını konuşturur.
10 Ben sevgiliminim; onun arzusu da bana doğrudur.
11 Gel sevgilim, çıkalım kıra; köylerde geceleyelim.
12 Sabahleyin erken bağlara gidelim; bakalım asma tomurcuk verdi mi, yeşerdi mi, ve narlar çiçeklendi mi; orada sevgilerimi sana vereceğim.
13 Lüffahlar güzel koku saçıyor; ve kapı-larımızın yanında her çeşitten taze ve kuru güzel meyve var, onları, ey sevgilim, ben senin için sakladım.
