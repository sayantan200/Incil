SEVGİLİN nereye gitti? ey sen, kadınlar arasında en güzel kadın! sevgilin nereye yöneldi? onu biz de seninle beraber arayalım.
2 Bahçelerde sürüsünü otlatsın, ve zambaklar devşirsin diye, sevgilim bahçesine indi, güzel kokulu tarhlara.
3 Ben Sevgilimin, sevgilim de benim; zambaklar arasında sürüsünü otlatıyor.
4 Sevgilim, sen Tirza gibi güzelsin, Yeruşalim gibi sevimlisin, sancak açmış ordu gibi korkunçsun.
5 Gözlerini benden çevir, çünkü onlar beni yendiler. Gilead'dan görünen keçi sürüsü gibidir saçın.
6 Yıkanmaktan çıkmış, koyun sürüsü gibidir dişlerin, o koyunların hep ikizleri var, ve aralarında yavrusuz olan yoktur.
7 Kâküllerin içinde yanakların nar parçası gibidir.
8 Orada altmış kraliçe ile seksen cariye var, bakireler de sayısız.
9 Bir tanedir benim güvercinim, iffetlim; biricik yavrusudur annesinin; onu doğuran kadının güzidesi. Kızlar onu gördüler, ve onu kutsadılar; kraliçelerle cariyeler de, ve onu övdüler:
10 Bakışı seher gibi, ay gibi güzel, güneş gibi temiz, sancak açmış ordu gibi korkunç, bu kadın kimdir?
11 Vadinin ürünlerini göreyim diye, asma tomurcuklarını verdi mi, narlar çiçek açtı mı göreyim diye, ceviz bahçesine indim.
12 Ben bilmeden canım beni Aminadib savaş arabaları gibi yaptı.
13 Dön, dön, ey Şulamî; dön, dön de sana bakalım. Niçin Şulamî'ye bakmak istiyorsunuz? Sanki iki ordunun toplu-luğuydu.
