KEŞKE sen bana, annemin meme-lerini emmiş kardeş gibi olaydın! dışarıda seni bulunca, ben seni öperdim; beni de kınamazlardı.
2 Senin önüne düşerdim, annemin evine seni getirirdim, bana o öğretirdi; sana narımın suyundan baharatlı şaraptan içirirdim.
3 Sol eli başımın altında olurdu, sağ eli de beni kucaklardı.
4 Size ant içiriyorum, ey Yeruşalim kızları, sevgilimi uyandırmayıp kaldırmayasınız diye, onun gönlü hoş oluncaya kadar.
5 Sevgilisine yaslanarak, çölden çıkan bu kadın kimdir? elma ağacı altında seni uyandırdım; annen orada sancıları çekti, seni doğuran kadın orada sancıları çekti.
6 Beni kendi yüreğin üzerine bir mühür gibi, kolunun üzerine bir mühür gibi koy; çünkü sevgi ölüm gibi kuvvetlidir; kıs-kançlık mezar gibi serttir; onun korları, ateşin korlarıdır, onun yakıp bitiren bir alevi var.
7 Sevgiyi çok sular söndüremez, ve ırmaklar onu bastıramaz; bir insan sevgiye bedel evinin tüm malını verse, büsbütün hor görülür.
8 Küçük bir kızkardeşimiz var, ve onun daha memeleri yok; onun için söz söyleneceği gün, kızkardeşimiz için ne yapacağız?
9 Eğer o bir duvar ise, üzerine gümüş kule yaparız; ve eğer bir kapı ise, sedir tahtalarıyla onu kaparız.
10 Ben duvarım, memelerim de kuleler gibidir; o zaman ben onun gözünde lütuf bulmuş biri gibi idim.
11 Baal-hamon'da Süleyman'ın bağı vardı; tutanlara bağı kiraya verdi; ürünü için her biri bin gümüş getirirdi.
12 Benim malım olan bağım önümdedir; bin gümüş senin olmalı, ey Süleyman, iki yüz gümüş de ürününü tutanların olmalı.
13 Sen bahçelerde oturan, senin sesini arkadaşlar dinliyor; onu bana da işittir.
14 Kaç, sevgilim, ve hoş kokulu dağ-ların üzerinde, bir ceylan gibi yahut geyik yavrusu gibi ol.
