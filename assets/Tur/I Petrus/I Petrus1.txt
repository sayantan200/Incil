1. İsa Mesih'in elçisi Petrus, Pontus, Galatya, Kapadokya, Asya ve Bitinya'da dağılmış,
2. Baba Allah'ın önbilgisine göre, Ruh'un kutsal kılmasıyla, söz dinleme ve İsa Mesih'in kanının serpilmesi için seçilmiş olan gariplere: Size inayet ve selamet çoğalsın.
3. Rabbimiz İsa Mesih'in Allah'ı ve Babası kutlu olsun; O, bol merhametine göre İsa Mesih'in ölüler arasından dirilmesiyle bizi diri bir umuda,
4. Çürümez, ve lekesiz, ve solmaz bir mirasa, yeniden tevlit etti; bu, gökte sizin için saklıdır;
5. Son zamanda açıklanmaya hazır olan kurtuluşa Allah'ın kudretiyle iman aracılığıyla korunuyorsunuz.
6. Şimdi, kısa bir süre, eğer böyle gerekirse, çeşit çeşit denemelerle kederlendinizse de, bununla çok sevinirsiniz;
7. Öyle ki, imanınızın imtihanı, ateşle arıtılmışsa da, gelip geçici altından daha kıymetli olarak İsa Mesih'in görünmesinde, övgü ve onur ve yücelik için bulunsun;
8. O'nu görmediğiniz halde seviyorsunuz; şu anda O'nu görmediğiniz halde iman ediyorsunuz; imanınızın sonucuna,
9. Yani canınızın kurtuluşuna kavuşarak sözle anlatılmaz ve yücelikle dolu sevinçle coşuyorsunuz.
10. Bu kurtuluş için peygamberler arayıp dikkat ile araştırdılar, size olacak inayet hakkında peygamberlik edip
11. Araştırdılar ne veya ne şekil zamana onlarda olan Mesih'in Ruhu işaret ederdi, vakit ki Mesih'in elemlerine ve onlardan sonra olacak yüceliğe tanıklık ederdi.
12. Onlara açıklandı ki, kendilerine değil, ama gökten gönderilen Kutsal Ruh aracılığıyla İncil'i size vaaz edenler tarafından size şimdi bildirilen şeylerle bize hizmet ediyorlardı; bu şeylerin içine melekler bakmak isterler.
13. Bunun için zihninizin belini kuşatın, ayık olun, size İsa Mesih'in görünmesinde olacak olan inayete sona kadar umut bağlayın;
14. Söz dinleyen çocuklar gibi olun, bilgisizliğinizde olan önceki tutkulara uymayın;
15. Ama sizi çağıran kutsal olduğu gibi, siz de her tür davranışta kutsal olun;
16. Çünkü yazılmıştır: Kutsal olun; çünkü ben kutsalım.
17. Ve eğer şahıslara bakmadan her adamın işine göre yargılayan Baba'ya yakarıyorsanız, burada duracağınız zamanı korkuyla geçirin;
18. Çünkü bilirsiniz ki babalarınızdan aldığınız batıl tutumunuzdan gümüş ve altın gibi bozulan şeylerle değil,
19. Ama Mesih'in kusursuz ve lekesiz kuzunun gibi kıymetli kanıyla halas edildiniz;
20. Gerçekten O, dünyanın kuruluşundan önce mukadder kılınmıştı, ama bu son zamanlarda sizin için açıkça göründü,
21. O'nu ölüler arasından dirilten ve O'na yücelik veren Allah'a O'nun aracılığıyla iman ediyorsunuz; öyle ki, imanınız ve umudunuz Allah'ta olsun.
22. Gerçek kardeş sevgisi için, Ruh aracılığıyla gerçeğe itaat ederek canlarınızı temizlemiş olduğunuzdan,
23. Bakın ki, bozulan tohumdan değil, ama hiç bozulmayan tohumdan, yani Allah'ın diri ve sonsuza dek kalıcı olan sözü aracılığıyla yeniden doğmuş olarak birbirinizi temiz yürekle ziyadesiyle sevesiniz.
24. Çünkü her et beden ot gibi, insanın tüm yüceliği de otun çiçeği gibidir. Ot kurur ve onun çiçeği düşer;
25. Ama Rab'bin sözü sonsuza dek kalır. Ve size İncil aracılığıyla vaaz edilen söz budur.
