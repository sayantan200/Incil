1. Aranızda olan ihtiyarlara öğütlerim, ben de bir ihtiyar, ve Mesih'in elemlerinin tanığı, ve açığa çıkacak olan yüceliğin de paydaşıyım:
2. Aranızda olan Allah'ın sürüsünü güdün, zorunluluk altında gibi değil, ama candan ve gönülden gözeticilik yapın; haksız kazanç için değil, ama istekle;
3. Allah'ın mirası üzerine ağalar olur gibi değil, ama sürüye örnek olanlar gibi.
4. Ve Baş Çoban göründüğü zaman, solmaz yücelik tacını alacaksınız.
5. Aynı şekilde, siz yaşça gençler, daha büyük olanlara boyun eğin. Evet, hepiniz birbirinize boyun eğin, ve alçakgönüllülükle giyinmiş olun; çünkü Allah gururlulara karşı durur, ve alçakgönüllülere inayet verir.
6. Bu nedenle Allah'ın güçlü eli altında alçalın, öyle ki, vaktinde sizi yüceltsin;
7. Tüm kaygınızı O'nun üzerine bırakın; çünkü O sizi kayırır.
8. Ayık olun, uyanık olun; çünkü hasmınız iblis kimi yutacağını arayarak kükreyen aslan gibi dolaşıyor;
9. Dünyada olan kardeşlerinizin aynı elemleri çektiğini bilerek ona karşı imanda sapasağlam durun.
10. Ama bizi İsa Mesih aracılığıyla sonsuz yüceliğine çağıran tüm inayetin Allah'ı, bir süre elem çektikten sonra, sizi yetkinleştirsin, pekiştirsin, güçlendirsin, temellendirsin.
11. O'na sonsuza dek yücelik ve egemenlik olsun. Âmin.
12. Sandığım gibi size sadık bir kardeş olan Silvanus aracılığıyla teşvik ve içinde durduğunuz inayetin Allah'ın gerçek inayeti olduğuna tanıklık ederek kısaca yazdım.
13. Sizinle birlikte seçilmiş olan Babil'deki kilise ve oğlum Markos size selam ederler.
14. Birbirinizi sevgi öpüşle selamlayın. İsa Mesih'te olan hepinize esenlik olsun. Âmin.
