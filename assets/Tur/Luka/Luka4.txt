1. Ve	İsa Kutsal Ruh'la dolu olarak	Ürdün'den	döndü, ve	Ruh tarafından çöle yöneltildi;
2. Kırk gün iblis tarafından denendi. Ve o günlerde hiçbir şey yemedi; ve onlar sona erince acıktı.
3. Ve iblis O'na, Eğer Allah'ın Oğlu'ysan, şu taşa söyle de ekmek olsun,  dedi.
4. İsa da ona cevap verip, Yazılmıştır ki, İnsan yalnız ekmekle değil, Allah'ın her sözüyle yaşar, dedi.
5. Ve iblis O'nu yüksek bir dağa götürüp bir anda O'na dünyanın tüm krallıklarını gösterdi.
6. Ve İblis O'na, Bütün bu kudreti, ve onların yüceliğini sana vereceğim, dedi; çünkü bana teslim edilmiştir, ben de onu her kime istersem veririm.
7. Bunun için eğer bana tapınırsan, hepsi senin olacak.
8. Ve İsa cevap verip ona dedi ki, Ardıma çekil, Şeytan, çünkü yazılmıştır: Allah'ın Rab'be tapınacak, ve yalnız O'na hizmet edeceksin.
9. Ve O'nu Yeruşalim'e götürdü, ve O'nu tapınağın bir kulesine koyup O'na, Eğer Allah'ın Oğlu'ysan, at kendini buradan aşağı, dedi;
10. Çünkü yazılmıştır: O, seni korusunlar diye meleklerine senin için emir verecek;
11. Ve, ayağın hiçbir zaman bir taşa çarpmasın diye, onlar seni elleri üzerinde taşıyacaklar.
12. Ve İsa cevap verip ona, Allah'ın Rab'bi denemeyeceksin, denilmiştir, dedi.
13. Ve iblis tüm denemeyi bitirdikten sonra, bir süre için O'ndan ayrıldı.
14. Ve İsa Ruh'un gücüyle Celile'ye döndü; ve O'nun ünü tüm bölgeye yayıldı.
15. Ve onların havralarında öğretiyor, hepsi tarafından yüceltiliyordu.
16. Ve büyümüş olduğu yer olan Nasıra'ya geldi; ve adet edindiği gibi, Şabat gününde havraya girdi, ve okumak için ayağa kalktı.
17. Ve O'na İşaya peygamberin kitabı verildi. Ve kitabı açıp şöyle yazılmış olan yeri buldu:
18. Rab'bin Ruhu benim üzerimdedir, çünkü beni İncil'i fakirlere vaaz etmek için meshetti; kırık yüreklileri iyileştirmek için, tutsaklara azatlık, ve körlere gözlerinin açılmasını vaaz etmek için, ezilenleri özgürlüğe kavuşturmak için,
19. Rab'bin makbul yılını vaaz etmek için beni gönderdi.
20. Ve kitabı kapadı, ve görevliye geri verip oturdu. Ve havradakilerin hepsinin gözleri O'na dikilmiş kalmıştı.
21. O da onlara, Bu Yazı bugün kulaklarınızda yerine gelmiştir, demeye başladı.
22. Ve hepsi O'na tanıklık ediyor, ve ağzından çıkan lütufkâr sözlere şaşıyorlardı. Ve, Yusuf'un oğlu değil mi bu? diyorlardı.
23. O da onlara dedi ki, Kuşkusuz bana şu deyimi söyleyeceksiniz: Ey hekim, kendini iyileştir; Kefernahum'da yapıldığını ne duyduksa, burada, kendi memleketinde de yap.
24. Ve O, Doğrusu size derim ki, dedi, Hiçbir peygamber kendi memleketinde kabul edilmez.
25. Ama gerçekten size derim ki, gökyüzünün üç yıl altı ay kapandığı, tüm ülkede büyük bir kıtlık olduğu İlyas'ın günlerinde çok sayıda dul kadın vardı;
26. Ama İlyas bunlardan hiçbirine gönderilmedi, yalnız Sayda'nın bir kenti olan Sarepta'ya, bir dul kadına gönderildi.
27. Ve Elişa peygamberin zamanında İsrail'de çok cüzamlı vardı; yine de Suriyeli Naaman'dan başka bunlardan hiçbiri paklanmadı.
28. Ve havradakilerin hepsi bu şeyleri duyunca öfkeyle doldular,
29. Ve ayağa kalkıp O'nu kentin dışına sürdüler, ve O'nu baş aşağı atmak için kentin kurulduğu tepenin uçurumuna kadar götürdüler.
30. Ama O aralarından geçip gitti,
31. Ve Celile'nin bir kenti olan Kefernahum'a indi, ve Şabat günlerinde onlara öğretiyordu.
32. Ve O'nun öğretisine şaşıp kaldılar; çünkü sözü kudretle idi.
33. Ve havrada, içinde kirli iblis ruhu olan bir adam vardı, ve yüksek sesle,
34. Bırak bizi, bizimle neyin var, ey Nasıralı İsa? diye bağırdı; bizi helâk etmeye mi geldin? Senin kim olduğunu biliyorum; Allah'ın Kutsal'ı.
35. Ve İsa onu azarlayıp, Sus, ve ondan çık, dedi. İblis de onu ortaya attıktan sonra, ona hiç zarar vermeden ondan çıktı.
36. Herkes de şaşıp kaldı, ve birbirleriyle konuşup, Bu nasıl söz? Çünkü yetki ve kudretle kirli ruhlara emrediyor, onlar da çıkıyorlar, dediler.
37. Ve O'nun ünü o bölgenin her yerinde yayıldı.
38. Ve havradan kalkıp Simon'un evine girdi. Ve Simon'un kaynanası yüksek ateşe tutulmuştu; ve onun için O'na yalvardılar.
39. O da üzerinde durup ateşi azarladı; ve ateş onu bıraktı; o da hemen ayağa kalkıp onlara hizmet etti.
40. Şimdi güneş batarken, çeşitli illetlere tutulmuş hastası olanların hepsi onları O'na getirdiler; O da her birinin üzerine ellerini koyup onları iyileştirdi.
41. Birçoklarından da iblisler, Sen Allah'ın Oğlu Mesih'sin, diye bağırarak çıkıyorlardı. O da onları azarlayarak, konuşmalarına izin vermedi; çünkü kendisinin Mesih olduğunu biliyorlardı.
42. Ve gündüz olunca, çıkıp ıssız bir yere gitti; ve halk O'nu arayıp da yanına geldiler, ve kendilerinden gitmesin diye, O'nu alıkoymak istediler.
43. O da onlara, Allah'ın Krallığı'nı başka kentlere de vaaz etmem gerek, dedi; çünkü bunun için gönderildim.
44. Ve Celile havralarında vaaz ediyordu.
