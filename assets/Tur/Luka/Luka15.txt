1. O zaman tüm vergi görevlileriyle günahkârlar O'nu dinlemek için yanına yaklaşıyorlardı.
2. Ve Ferisiler'le yazıcılar, Bu adam günahkârları kabul ediyor, ve onlara birlikte yemek yiyor, diye söyleniyorlardı.
3. Ve onlara şu benzetmeyi anlatarak dedi ki,
4. Sizden hangi adamın yüz koyunu olur da, bunlardan bir tanesini kaybedince doksan dokuzunu bozkırda bırakarak kaybolanı buluncaya dek onun ardından gitmez?
5. Onu bulunca da sevinç içinde omuzlarına alır.
6. Ve eve geldiğinde, arkadaşlarını ve komşularını çağırıp onlara, Benimle birlikte sevinin, çünkü kaybolan koyunumu buldum, der.
7. Size derim ki, aynı şekilde gökte, tövbe eden bir günahkâr için, tövbeyi gereksinmeyen doksan dokuz adil kişi için duyulandan daha büyük sevinç duyulacaktır.
8. Ya da hangi kadının on gümüş parası olur da bir tanesini kaybederse, ışık yakıp evi süpürmez, ve onu buluncaya dek dikkatle aramaz?
9. Onu bulunca da arkadaşlarını ve komşularını çağırıp, Benimle birlikte sevinin, çünkü kaybettiğim parayı buldum, der.
10. Size derim ki, aynı şekilde, tövbe eden bir günahkâr için Allah'ın melekleri önünde sevinç duyulur.
11. Ve dedi ki, Bir adamın iki oğlu vardı;
12. Ve bunlardan küçüğü babasına, Baba, malından payıma düşeni bana ver, dedi. O da varını onlara böldü.
13. Ve bundan birkaç gün sonra küçük oğul her şeyi toplayıp uzak bir ülkeye gitti, ve orada sefahat içinde bir yaşam sürerek malını telef etti.
14. Ve hepsini harcadıktan sonra, o ülkede şiddetli bir kıtlık çıktı; o da yokluk çekmeye başladı.
15. Ve gidip o ülkenin vatandaşlarından birine bağlandı; o da kendisini domuz gütmek üzere tarlalarına yolladı.
16. Ve domuzların yediği keçiboynuzlarıyla karnını doyurmak istiyor, ve hiçbir adam ona vermiyordu.
17. Ve aklı başına gelince dedi ki, Babamın nice işçisinin fazlasıyla ekmeği var, bense burada açlıktan mahvoluyorum!
18. Kalkıp babama gideceğim, ve ona, Baba, diyeceğim, göğe karşı ve senin önünde günah işledim,
19. Ve artık senin oğlun denilmeye layık değilim; beni işçilerinden biri gibi et.
20. Ve kalkıp babasına geldi. Ama henüz uzaktayken babası onu gördü, ve ona acıdı, ve koşup boynuna sarıldı, ve onu öptü.
21. Oğul da ona, Baba, dedi, göğe karşı ve senin önünde günah işledim, ben artık senin oğlun denilmeye layık değilim.
22. Ama baba kölelerine, En iyi kaftanı getirip ona giydirin, dedi; ve parmağına bir yüzük takın, ve ayaklarına ayakkabı giydirin;
23. Ve besili danayı getirip kesin; ve yiyelim ve eğlenelim;
24. Çünkü benim bu oğlum ölmüştü, ve yaşama döndü; kaybolmuştu, ve bulundu. Ve onlar eğlenmeye başladılar.
25. Şimdi onun büyük oğlu tarladaydı; ve gelip eve yaklaştığında çalgı ve oyun seslerini duydu.
26. Ve uşaklardan birini yanına çağırıp bu şeylerin ne demek olduğunu sordu.
27. O da ona, Kardeşin geldi; baban da onu sağ salim bulduğu için besili danayı kesti, dedi.
28. Ve o öfkelendi, ve içeri girmek istemedi; bunun üzerine, babası dışarı çıkıp ona yalvardı.
29. O da cevap verip babasına, Bak, bunca yıldır sana hizmet ediyorum, dedi, hiçbir zaman emrinden çıkmadım; ne var ki sen bana, arkadaşlarımla eğleneyim diye hiçbir zaman bir oğlak vermedin.
30. Oysa senin malını fahişelerle yiyen şu oğlun gelince, onun için besili danayı kestin.
31. Ve o ona, Oğul, sen her zaman benimle berabersin, dedi, ve neyim varsa senindir.
32. Sevinip eğlenmek gerekiyordu; çünkü bu kardeşin ölmüştü, ve yaşama döndü; ve kaybolmuştu, ve bulundu.
