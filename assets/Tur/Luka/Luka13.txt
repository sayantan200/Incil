1. O sırada bazı kişiler orada hazır bulunup Pilatus'un, kanlarını kendi kurbanlarıyla karıştırmış olduğu Celileliler hakkında O'na haber verdiler.
2. Ve İsa cevap verip onlara dedi ki, Böyle şeyleri çektikleri için bu Celileliler'in, tüm öbür Celileliler'den daha mı çok günahlı olduğunu sanıyorsunuz?
3. Size, Hayır, derim; ama tövbe etmezseniz, hepiniz böyle mahvolacaksınız.
4. Ya da, Siloam'daki kulenin üzerlerine yıkılıp öldürdüğü o on sekiz kişinin, Yeruşalim'de yaşayan diğer insanların hepsinden daha mı çok günahlı olduğunu sanıyorsunuz?
5. Size, Hayır, derim; ama tövbe etmezseniz; hepiniz böyle mahvolacaksınız.
6. Şu benzetmeyi de anlattı: Bir adamın kendi bağında dikilmiş bir incir ağacı vardı; ve gelip onda meyve aradı, ve bulmadı.
7. O zaman bağcısına, Bak, dedi, ben üç yıldır gelip bu incir ağacında meyve arıyorum, ve bulmuyorum; onu kes; toprağı neden ürünsüz tutsun?
8. Ve o cevap verip ona, Efendi, dedi, onu bu yıl da bırak, çevresini kazayım, ve gübreleyeyim.
9. Ve meyve verirse, hoş; yok eğer vermezse, ondan sonra onu kesersin.
10. Ve Şabat'ta havralardan birinde öğretiyordu.
11. Ve, işte, orada on sekiz yıldır içinde hastalık ruhu olan bir kadın vardı, ve iki büklüm olmuştu, ve kendini hiç doğrultamıyordu.
12. Ve İsa onu görünce yanına çağırdı, ve kendisine, Kadın, hastalığından çözüldün, dedi.
13. Ve ellerini onun üzerine koydu, o da hemen doğruldu, ve Allah'ı yüceltti.
14. Ve havra yöneticisi İsa'nın Şabat gününde şifa vermesine kızarak halka, Çalışmak için altı gün vardır, dedi; o günlerde gelip şifa bulun, Şabat gününde değil.
15. O zaman Rab ona cevap verip, Ey ikiyüzlü, dedi, her biriniz Şabat'ta kendi öküz ya da eşeğini yemlikten çözüp suvarmaya götürmez mi?
16. Ve, işte, Şeytan'ın on sekiz yıldır bağladığı, İbrahim'in bir kızı olan bu kadının da Şabat gününde bu bağdan çözülmesi gerekmez miydi?
17. Ve bu şeyleri söyledikten sonra, O'nun hasımlarının hepsi utandı; ve bütün halk O'nun tarafından yapılan tüm şanlı şeyler için seviniyordu.
18. O zaman dedi ki, Allah'ın Krallığı neye benzer, ve onu neye benzeteyim?
19. O, bir adamın alıp bahçesine ektiği hardal tanesine benzer; büyüyüp büyük bir ağaç oldu; ve hava kuşları onun dallarında tünekledi.
20. Ve yine, Allah'ın Krallığı'nı neye benzeteyim? dedi;
21. O, bir kadının alıp tüm hamur mayalanıncaya kadar üç ölçek una sakladığı mayaya benzer.
22. Ve köy kent dolaşıp öğreterek Yeruşalim'e doğru yol alıyordu.
23. O zaman birisi O'na, Ya Rab, kurtulanlar az mı? dedi. O da onlara dedi ki,
24. Dar kapıdan girmeye çalışın; çünkü size derim ki, birçokları içeri girmek isteyecekler, ve giremeyecekler.
25. Ev sahibi kalkıp kapıyı kapadığında, siz dışarıda durup, Ya Rab, ya Rab, kapıyı aç bize, diyerek kapıyı vurmaya başlayacaksınız; o da size cevap verip, Ben sizi bilmem, neredensiniz, diyecek;
26. Siz o zaman, Biz senin önünde yiyip içtik, sen de bizim yollarımızda öğrettin, demeye başlayacaksınız.
27. Ama o diyecek ki, Size diyorum, Ben sizi bilmem, neredensiniz; ey sizler, tüm fesat işleyenler, benden ırak olun.
28. İbrahim'i, ve İshak'ı, ve Yakup'u ve tüm peygamberleri Allah'ın Krallığı'nda, kendinizi ise dışarı atılmış gördüğünüz zaman, orada ağlayış ve diş gıcırtısı olacaktır.
29. Ve doğudan, ve batıdan, ve kuzeyden, ve güneyden gelip Allah'ın Krallığı'nda oturacaklar.
30. Ve, işte, sonuncu olan bazıları birinci olacak, birinci olan bazıları da sonuncu olacak.
31. Aynı gün bazı Ferisiler gelip O'na, Çık ve buradan git, çünkü Hirodes seni öldürmek istiyor, dediler.
32. O da onlara dedi ki, Gidin, ve o tilkiye söyleyin, İşte, iblisleri kovuyorum, ve bugün ve yarın şifalar veriyorum, ve üçüncü gün tamamlanmış olacağım.
33. Bununla birlikte bugün, ve yarın, ve öbür gün yürümem gerek; çünkü bir peygamberin Yeruşalim'in dışında mahvolması olamaz.
34. Ey Yeruşalim, peygamberleri öldüren ve kendisine gönderilenleri taşlayan Yeruşalim, bir tavuk, civcivlerini kanatları altına nasıl toplarsa, ben de kaç kez senin çocuklarını öylece toplamak istedim, ve siz istemediniz!
35. İşte, eviniz size ıssız bırakılıyor; ve doğrusu size derim ki, Rab'bin adıyla gelen kutludur, diyeceğiniz zamana dek beni görmeyeceksiniz.
