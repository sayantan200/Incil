1. Ve vaki oldu ki, birincisinden sonra ikinci Şabat gününde O, ekinler arasından geçiyordu; ve öğrencileri başakları koparıyor, ve avuçları içinde ovalayıp yiyorlardı.
2. Ve Ferisiler'den bazıları onlara, Şabat günlerinde yapılması yasal olmayanı neden yapıyorsunuz? dediler.
3. İsa da onlara cevap verip dedi ki, Davut'un, kendisi ve yanındakiler acıkınca ne yaptığını hiç okumadınız mı?
4. Nasıl Allah'ın evine girdiğini, ve kâhinlerden başkasının yemesi yasal olmayan huzur ekmeklerini alıp yediğini, ve yanındakilere de verdiğini?
5. Ve onlara dedi ki, İnsanoğlu Şabat'ın da Rabbi'dir.
6. Ve vaki oldu ki, bir başka Şabat'ta havraya girmiş öğretiyordu; ve orada sağ eli kuru bir adam vardı.
7. Ve yazıcılarla Ferisiler, kendisini suçlamak için, Şabat gününde şifa verecek mi diye O'nu gözetliyorlardı.
8. Ama O onların düşüncelerini biliyordu, ve eli kurumuş olan adama, Ayağa kalk, ve ortada dur, dedi. O da kalkıp durdu.
9. O zaman İsa onlara, Ben size bir şey sorayım, dedi; Şabat günlerinde iyilik etmek mi, yoksa kötülük etmek mi yasaldır? Hayat kurtarmak mı, yoksa helâk etmek mi?
10. Ve etrafına, hepsine bakıp adama, Elini uzat, dedi. O da böyle etti; ve eli öbürü gibi sağlam oldu.
11. Ve onlar büsbütün çıldırdılar; ve İsa'ya ne yapabileceklerini birbiriyle söyleşiyorlardı.
12. Ve o günlerde vaki oldu ki, O dua etmek için dağa çıktı, ve tüm geceyi Allah'a dua ederek geçirdi.
13. Ve gün doğunca öğrencilerini yanına çağırdı; ve onlardan on ikisini seçti; ve onları elçiler diye adlandırdı:
14. Petrus adını verdiği Simon, ve kardeşi Andreas, Yakup ve Yuhanna, Filipus ve Bartolomeos,
15. Matta ve Tomas, Alfeus oğlu Yakup, ve Zelotes denilen Simon,
16. Ve Yakup'un kardeşi Yahuda, ve hain de olan Yahuda İskariyot.
17. Ve O bunlarla birlikte aşağı inip düzlük bir yerde durdu, ve öğrencilerinin topluluğu, ve tüm Yahudiye ve Yeruşalim'den, ve Sur ile Sayda kıyılarından O'nu dinlemek ve hastalıklarından şifa bulmak için büyük bir halk topluluğu gelmişti;
18. Kirli ruhlardan sıkıntı çekenler de; ve onlar iyileştiriliyorlardı.
19. Ve tüm kalabalık O'na dokunmaya çalışıyordu; çünkü O'nun içinden bir güç çıkıyor, ve hepsine şifa veriyordu.
20. O da gözlerini öğrencilerine kaldırıp dedi ki, Ey fakirler, ne mutlu size; çünkü Allah'ın Krallığı sizindir.
21. Şimdi açlık çekenler, ne mutlu size, çünkü doyurulacaksınız. Şimdi ağlayanlar, ne mutlu size; çünkü güleceksiniz.
22. İnsanoğlu için insanlar sizden nefret ettikleri, ve sizi topluluklarından ayırdıkları, ve sizi aşağıladıkları, ve adınızı kötü diye çıkardıkları zaman size ne mutlu.
23. O gün sevinin, ve sevinçten sıçrayın; çünkü, işte, gökte ödülünüz büyüktür; çünkü onların ataları da peygamberlere böyle ettiler.
24. Ama vay sizlere, zenginler! Çünkü tesellinizi almış bulunuyorsunuz.
25. Vay sizlere, tok olanlar! Çünkü aç kalacaksınız. Vay sizlere, şimdi gülenler! Çünkü yas tutup ağlayacaksınız.
26. Vay sizlere, tüm insanlar sizin için iyi sözler söyledikleri zaman! Çünkü onların ataları da sahte peygamberlere böyle ettiler.
27. Ama siz dinleyenlere söylüyorum: Düşmanlarınızı sevin, sizden nefret edenlere iyilik edin,
28. Size lanet edenleri kutsayın, ve size hakaret edenler için dua edin.
29. Ve bir yanağına tokat atana öbürünü de çevir; ve senin abanı alandan mintanını da esirgeme.
30. Senden dileyen her adama ver; ve senin malını alandan onu geri isteme.
31. Ve insanların size ne yapmalarını istiyorsanız, siz de onlara öyle yapın.
32. Çünkü eğer yalnız sizi sevenleri severseniz, size ne teşekkür olur? Çünkü günahkârlar da kendilerini sevenleri severler.
33. Ve eğer size iyilik edenlere iyilik ederseniz, size ne teşekkür olur? Çünkü günahkârlar da aynı şeyi yapıyorlar.
34. Ve eğer verdiğinizi geri almak umudunda olduğunuz kişilere ödünç verirseniz, size ne teşekkür olur? çünkü günahkârlar da, verdikleri kadarını geri almak üzere günahkârlara ödünç verirler.
35. Ama siz düşmanlarınızı sevin, ve iyilik edin, ve hiçbir karşılık beklemeden ödünç verin; ve ödülünüz büyük olacak, ve Yüceler Yücesi'nin çocukları olacaksınız; çünkü O, nankör ve kötü kişilere karşı iyi yüreklidir.
36. Bunun için, Babanız merhametli olduğu gibi, siz de merhametli olun.
37. Yargılamayın, siz de yargılanmayacaksınız; mahkûm etmeyin, siz de mahkûm edilmeyeceksiniz; bağışlayın, siz de bağışlanacaksınız;
38. Verin, size de verilecek; iyice bastırılmış, ve silkelenmiş, ve taşkın, iyi ölçekle kucağınıza insanlar verecek. Çünkü hangi ölçekle ölçerseniz, size de aynı ölçekle tekrar ölçülecektir.
39. Ve onlara bir benzetme anlattı: Kör köre kılavuzluk edebilir mi? İkisi de hendeğe düşmezler mi?
40. Öğrenci öğretmeninden üstün değildir; ama yetkin olan herkes öğretmeni gibi olacaktır.
41. Ve neden kardeşinin gözündeki çöpü görürsün de kendi gözündeki merteği fark etmezsin?
42. Ya kendi gözündeki merteği görmezken, nasıl olur da kardeşine, Kardeş, izin ver de gözündeki çöpü çıkarayım, dersin? Ey ikiyüzlü, önce kendi gözündeki merteği çıkar, ve o zaman kardeşinin gözündeki çöpü çıkarmak için iyi görürsün.
43. Çünkü iyi ağaç kötü meyve vermez; çürük ağaç da iyi meyve vermez.
44. Çünkü her ağaç kendi meyvesinden tanınır. Çünkü dikenlerden incir toplamazlar, ne de çalılardan üzüm devşirirler.
45. İyi adam, yüreğinin iyi hazinesinden iyi olanı çıkarır; kötü adam da yüreğinin kötü hazinesinden kötü olanı çıkarır; çünkü ağzı yüreğin taşmasından söz söyler.
46. Ve niçin beni, Rab, Rab, diye çağırıyorsunuz da söylediğim şeyleri yapmıyorsunuz?
47. Bana her kim gelir ve sözlerimi duyup yaparsa, kime benzediğini size göstereyim:
48. O, derin kazıp temeli kaya üzerine atarak ev yapan bir adama benzer; ve sel geldiği zaman, ırmak o eve saldırdı, ve onu sarsamadı; çünkü kaya üzerinde temellenmişti.
49. Ama duyup da yapmayan kişi, temel koymaksızın evini toprağın üzerinde kuran adama benzer; ırmak o eve saldırdı, ve hemen çöktü; ve o evin yıkımı büyük oldu.
