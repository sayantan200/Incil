1. Ve bundan sonra vaki oldu ki, kentten kente ve köyden köye geçip vaaz ediyor ve Allah'ın Krallığı'nı müjdeliyordu; Onikiler de kendisiyle birlikteydi,
2. Ve kötü ruhlardan ve hastalıklardan şifa bulmuş olan bazı kadınlar, içinden yedi iblis çıkmış olan Mecdelli denilen Meryem,
3. Ve Hirodes'in kahyası Huza'nın karısı Yoanna, ve Suzana, ve daha birçokları da, bunlar mallarıyla O'na yardım ediyorlardı.
4. Ve çok halk toplanıp kendisine her kentten geldiklerinde bir benzetmeyle konuştu:
5. Bir ekinci tohumunu ekmeye çıktı; ve o ekerken bazısı yol kenarına düştü; ve ayak altında çiğnendi, ve hava kuşları onu yedi.
6. Ve bazısı kaya üzerine düştü; ve bittiği gibi kurudu, çünkü rutubeti yoktu.
7. Bazısı da dikenler arasına düştü, ve dikenler onunla birlikte yetişerek onu boğdu.
8. Başkası ise iyi toprağa düştü, ve yetişip yüz kat ürün verdi. Ve bunları söyledikten sonra, İşitecek kulakları olan işitsin, diye bağırdı.
9. Ve öğrencileri, Bu benzetme ne olabilir? diye O'na sordular.
10. Ve O, Allah'ın Krallığı'nın sırlarını bilmek size verilmiştir, dedi; başkalarına ise benzetmelerle söylenir; öyle ki, görürken görmesinler, ve işitirken anlamasınlar.
11. Şimdi benzetme şudur: Tohum Allah'ın sözüdür.
12. Yol kenarındakiler işitenlerdir, sonra iblis gelir, ve inanıp kurtulmasınlar diye sözü yüreklerinden alır götürür.
13. Kaya üzerindekiler, işittikleri zaman, sözü sevinçle kabul edenlerdir, ve bunların kökleri yoktur, bir süre inanırlar, ve deneme anında geri çekilirler.
14. Ve dikenler arasına düşen, işittikten sonra gidip bu yaşamın kaygıları ve zenginlikleri ve zevkleri içinde boğulup olgun ürün vermeyenlerdir.
15. Ama iyi toprakta olan, sözü işitip onu dürüst ve iyi yürekte saklayan ve sabırla ürün verenlerdir.
16. Hiçbir adam kandil yakıp onu bir kapla örtmez, ya da yatağın altına koymaz; ama içeri girenler ışığı görsünler diye onu kandilliğe koyar.
17. Çünkü açıklanmayacak gizli hiçbir şey yoktur; ve bilinmeyecek ve aydınlığa çıkmayacak saklı hiçbir şey yoktur.
18. Bu nedenle, nasıl dinlediğinize dikkat edin; çünkü kimde varsa, ona verilecek; ve kimde yoksa, kendisinde var sandığı bile ondan alınacaktır.
19. O zaman annesiyle kardeşleri O'na geldiler, ama kalabalıktan ötürü yanına yaklaşamadılar.
20. Ve O'na, Annenle kardeşlerin dışarıda duruyor, seni görmek istiyorlar, diye haber verildi.
21. O da cevap verip onlara, Annemle kardeşlerim, Allah'ın sözünü işiten ve uygulayanlardır, dedi.
22. Şimdi günlerin birinde vaki oldu ki, kendisi öğrencileriyle birlikte tekneye bindi; ve onlara, Gölün karşı yakasına geçelim, dedi. Ve açıldılar.
23. Ama teknede giderlerken uykuya daldı; ve göle bir rüzgâr fırtınası indi; ve sularla dolup tehlikedeydiler.
24. Ve yanına geldiler, ve O'nu uyandırıp, Üstat, üstat, mahvoluyoruz, dediler. O da kalkıp rüzgârı ve kabaran dalgaları azarladı; ve onlar dindiler, ve limanlık oldu.
25. Ve onlara, Nerede imanınız? dedi. Onlar da korku ve şaşkınlık içinde kalıp birbirlerine, Bu nasıl bir adam! Çünkü rüzgârlara ve suya bile emrediyor, onlar da sözünü dinliyorlar, dediler.
26. Ve Celile'nin karşısında bulunan Gadaraniler'in memleketine vardılar.
27. Ve karaya çıkınca, kentten bir adam O'nu karşıladı, uzun zamandan beri bu adamda iblisler vardı, ve giysi giymiyor, ve hiçbir evde kalmıyor, ama mezarlarda yaşıyordu.
28. İsa'yı görünce bir çığlık atıp O'nun önünde yere kapandı, ve yüksek sesle, Ey İsa, en yüce Allah'ın Oğlu, benimle neyin var? dedi; sana yalvarırım, bana azap etme.
29. (Çünkü O, kirli ruha adamdan çıkmasını emretmişti. Çünkü onu çok kez tutmuştu; ve zincirler ve kösteklerle bağlanırdı; ve bağları koparır, ve iblis tarafından çöle sürülürdü.)
30. Ve İsa ona, Adın ne? diye sordu. O da, Lejyon, dedi; çünkü onun içine çok sayıda iblis girmişti.
31. Ve bunlar, engine gitmelerini emretmesin diye O'na yalvardılar.
32. Ve orada, dağda otlamakta olan büyük bir domuz sürüsü vardı; ve onların içine girmelerine izin vermesi için O'na yalvardılar. O da onlara izin verdi.
33. O zaman iblisler adamdan çıkıp domuzların içine girdiler; ve sürü uçurumdan aşağı göle atılıp boğuldu.
34. Onları güdenler olup biteni görünce kaçtılar, ve kentte ve köylerde bunu anlattılar.
35. O zaman onlar olup biteni görmeye çıktılar; ve İsa'nın yanına gelip kendisinden iblisler çıkmış olan adamı giyinmiş ve akıllanmış olarak İsa'nın ayakları dibinde oturmuş buldular; ve korktular.
36. Bunu görenler de iblislere tutsak olan adamın nasıl kurtulduğunu onlara anlattılar.
37. O zaman Gadaraniler'in çevresindeki yöreden olan tüm kalabalık, yanlarından gitmesi için O'na rica ettiler; çünkü büyük korkuya tutulmuşlardı; O da tekneye binip geri döndü.
38. Şimdi kendisinden iblisler çıkmış olan adam O'nun yanında kalmak için O'na yalvardı; ama İsa,
39. Kendi evine dön, ve Allah'ın sana ne büyük şeyler yaptığını anlat, diyerek onu salıverdi. O da gidip İsa'nın kendisine ne büyük şeyler yaptığını tüm kentte yaydı.
40. Ve vaki oldu ki, İsa dönünce, halk O'nu sevinçle kabul etti; çünkü herkes O'nu bekliyordu.
41. Ve, işte, Yairus adında bir adam geldi, ve havra yöneticisi idi; ve İsa'nın ayaklarına kapandı, ve evine gelmesi için O'na yalvardı;
42. Çünkü on iki yaşlarında biricik kızı vardı, ve ölmek üzereydi. Ama O giderken halk O'na üşüşüyorlardı.
43. Ve on iki yıldır kanaması olan, varını yoğunu hekimlere harcamış, ama hiçbirinden şifa bulamamış bir kadın,
44. O'nun arkasından yetişip giysisinin eteğine dokundu; ve o anda kanaması kesildi.
45. Ve İsa, Bana kim dokundu? dedi. Herkes inkâr ederken Petrus ve onunla birlikte olanlar, Öğretmen, kalabalık çevrene üşüşüp seni sıkıştırıyor, ve, Bana kim dokundu mu diyorsun? dediler.
46. Ve İsa, Birisi bana dokundu, dedi; çünkü içimden güç çıktığını hissettim.
47. Kadın da gizlenmediğini görünce, titreyerek geldi, ve O'nun önünde yere kapanıp tüm halkın önünde, O'na neden dokunduğunu ve nasıl o anda iyileştiğini kendisine anlattı.
48. O da ona, Kızım, dedi, yüreklen, imanın seni iyileştirdi; esenlikle git.
49. O daha konuşurken havra yöneticisinin evinden biri gelip ona, Kızın öldü, dedi; Öğretmen'e zahmet verme.
50. Ama İsa bunu duyunca, ona cevap verip, Korkma, dedi; sadece iman et, ve kız iyi olacaktır.
51. Ve eve girdiğinde, Petrus, ve Yakup, ve Yuhanna, ve kızın babasıyla annesinden başka hiçbir adamın içeri girmesine izin vermedi.
52. Ve herkes kız için ağlıyor, ve dövünüyordu; ama O, Ağlamayın, dedi; o ölmedi, ancak uyuyor.
53. Ve, onun öldüğünü bilerek, O'na alaylı alaylı güldüler.
54. O da hepsini dışarı çıkarıp onu elinden tuttu, ve, Ey kız, kalk, diye seslendi.
55. Ve ruhu geri geldi, ve hemen ayağa kalktı; O da ona yiyecek bir şey verilmesini emretti.
56. Ve onun anası babası şaştı; O ise, olanı hiçbir adama anlatmasınlar diye onları uyardı.
