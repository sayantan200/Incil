1. Ve o günlerde vaki oldu ki, Sezar Avgustus'tan, tüm dünya vergilendirilsin diye bir ferman çıktı.
2. (Ve bu ilk vergilendirme, Kirinius Suriye valisi iken yapıldı.)
3. Ve hepsi vergilendirilmek için herkes kendi kentine gitti.
4. Ve Yusuf da, Davut'un evinden ve soyundan olduğu için Celile'den, Nasıra Kenti'nden Yahudiye bölgesine, Beytlehem denilen Davut'un şehrine,
5. Hamile olan nişanlısı Meryem'le birlikte vergilendirilmeye, çıktı.
6. Ve vaki oldu ki, onlar oradayken onun doğurma vakti geldi.
7. Ve ilk oğlunu doğurdu, ve O'nu kundağa sarıp bir yemliğe yatırdı; çünkü handa kendilerine yer yoktu.
8. Ve aynı yörede çobanlar vardı, ovalarda kalıp sürülerini geceleyin nöbetle bekliyorlardı.
9. Ve, işte, Rab'bin meleği üzerlerine geldi, ve Rab'bin yüceliği çevrelerini aydınlattı; ve çok korktular.
10. Ve melek onlara, Korkmayın, dedi; çünkü, işte, ben size tüm halka olacak büyük sevinci müjdeliyorum,
11. Çünkü bugün size, Davut'un şehrinde bir kurtarıcı doğdu, bu, Rab olan Mesih'tir.
12. Ve bu size işaret olacak; Bebeği kundağa sarılmış, yemlikte yatmakta bulacaksınız.
13. Ve birdenbire melekle birlikte göksel ordudan büyük bir topluluk olup Allah'ı överek,
14. En yücelerde Allah'a yücelik olsun, ve yeryüzünde insanlara esenlik, hoşnutluk olsun, dediler.
15. Ve vaki oldu ki, melekler yanlarından ayrılıp göğe çekildikten sonra çobanlar birbirlerine, Şimdi Beytlehem'e gidelim, ve, Rab'bin bize bildirdiği, vaki olan bu şeyi görelim, dediler.
16. Ve aceleyle gelip Meryem'i, ve Yusuf'u, ve yemlikte yatan bebeği buldular.
17. Ve bunu gördükten sonra, bu çocuk hakkında kendilerine söylenen sözü yaydılar.
18. Ve bunu duyanların hepsi, çobanlar tarafından kendilerine söylenen şeylere şaşıp kaldılar.
19. Ama Meryem tüm bu şeyleri sakladı, ve yüreğinde onları derin derin düşündü.
20. Ve çobanlar, kendilerine anlatıldığı gibi, tüm işittikleri ve gördükleri şeyler için Allah'ı yücelterek ve överek geri döndüler.
21. Ve çocuğu sünnet etmek için sekiz gün dolunca, ana rahmine düşmeden önce melek tarafından adlandırılmış olduğu gibi, O'na İSA adı verildi.
22. Ve Musa'nın yasasına göre onun arınma günleri dolunca, onlar O'nu Yeruşalim'e Rab'be takdim etmeye götürdüler;
23. (Nitekim Rab'bin yasasında yazılmıştır: Ana rahmini açan her erkek Rab'be kutsal denilecektir;)
24. Ve Rab'bin yasasında, Bir çift kumru ya da iki güvercin yavrusu, denildiği üzere kurban sunmaya gittiler.
25. Ve, işte, Yeruşalim'de Simeon adında bir adam vardı; ve bu adam adil ve dindar olup İsrail'in avuncunu bekliyordu; ve Kutsal Ruh onun üzerindeydi.
26. Ve Rab'bin Mesihi'ni görmeden kendisinin ölüm görmeyeceği ona Kutsal Ruh tarafından bildirilmişti.
27. Ve Ruh'un sevkiyle tapınağa geldi; ve anası babası O'nun için yasaya göre gelenek olanı yapmak üzere, İsa çocuğu içeri getirdikleri zaman,
28. O zaman O'nu kucağına aldı, ve Allah'a hamt etti, ve dedi ki,
29. Ya Rab, sözüne göre şimdi kulunu esenlikle salıverirsin,
30. Çünkü, tüm halkların yüzü önünde hazırladığın,
31. Centiller'i aydınlatacak bir ışık,
32. Ve halkın İsrail'in yüceliği olan kurtuluşunu gözlerim gördü.
33. Ve Yusuf ve annesi O'nun hakkında söylenen şeylere şaştılar.
34. Ve Simeon onları kutsayıp annesi Meryem'e dedi ki, İşte, bu çocuk İsrail'de birçoklarının düşüp yeniden kalkması için, ve aleyhinde konuşulacak bir belirti olmak üzere konulmuştur;
35. (Evet, senin kendi canını da bir kılıç delip geçecek,) öyle ki, çok yüreklerin düşünceleri açığa çıksın.
36. Ve Aşer oymağından Fanuel'in kızı Anna adında bir kadın peygamber vardı; çok yaşlıydı, ve kızlığından sonra kocasıyla yedi yıl yaşamıştı;
37. Ve yaklaşık seksen dört yıldan beri dul kalarak tapınaktan ayrılmaz, ama gece gündüz oruçlar ve dualarla Allah'a hizmet ederdi.
38. O da tam o sırada gelip Rab'be şükretti, ve Yeruşalim'de kurtuluşu bekleyenlerin hepsine O'ndan söz etti.
39. Onlar da Rab'bin yasasına göre her şeyi yaptıktan sonra Celile'ye, kendi kentleri olan Nasıra'ya döndüler.
40. Çocuk da bilgelikle dolu olarak büyüyor, ve ruhta güçleniyordu; ve Allah'ın inayeti O'nun üzerindeydi.
41. Şimdi anası babası her yıl Fısıh Bayramı'nda Yeruşalim'e giderlerdi.
42. Ve O on iki yaşına gelince, bayram geleneği üzere Yeruşalim'e çıktılar.
43. Ve o günleri bitirip döndükleri zaman, İsa çocuk Yeruşalim'de kaldı; ve Yusuf ve annesi bunu bilmediler.
44. Ama O'nu yoldaşlar arasında sanıp bir günlük yol gittiler; ve O'nu akrabaları ve tanıdıkları arasında aradılar.
45. Ve O'nu bulmayınca O'nu araya araya Yeruşalim'e döndüler.
46. Ve vaki oldu ki, üç gün sonra O'nu tapınakta öğretmenler arasında oturmuş, hem onları dinlemekte, hem onlara sorular sormakta buldular.
47. Ve O'nu dinleyenlerin hepsi anlayışına ve cevaplarına hayran kaldılar.
48. Ve O'nu görünce şaşırdılar; ve annesi ;O'na, Oğul, neden bize böyle ettin? İşte, babanla ben elem çekerek seni aradık, dedi.
49. O da onlara, Neden beni aradınız? dedi; Babam'ın şeylerine çalışmam gerektiğini bilmiyor muydunuz?
50. Ve kendilerine söylediği sözü anlamadılar.
51. Ve onlarla birlikte indi, ve Nasıra'ya geldi, ve onlara itaat ederdi; ama annesi tüm bu sözleri yüreğinde sakladı.
52. Ve İsa bilgelikte ve boyda, ve Allah ve insan indinde lütufta gelişiyordu.
