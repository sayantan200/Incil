1. O zaman öğrencilere dedi ki, Tökezlerin gelmesi kaçınılmaz; ama kimin aracılığıyla geliyorsa, vay onun haline!
2. Şu küçüklerden birini sürçtürmektense, boynuna bir değirmen taşı asılıp denize atılması kendisi için daha iyi olur.
3. Kendinize dikkat edin; kardeşin sana karşı günah işlerse onu azarla; tövbe ederse onu bağışla.
4. Ve günde yedi kez sana karşı suç işler ve yedi kez sana geri gelip, Tövbe ediyorum, derse, onu bağışlayacaksın.
5. Ve elçiler Rab'be, İmanımızı artır, dediler.
6. Ve Rab dedi ki, Bir hardal tanesi gibi imanınız olsaydı, şu dut ağacına, Kökünden sökül ve denizin içine dikil, derdiniz; o da buyruğunuza uyardı.
7. Ama hangi birinizin çift süren ya da çobanlık eden bir kölesi olur da, tarladan dönüşünde ona hemen, Git, sofraya otur, der?
8. Ama ona, Akşam yiyeceğimi hazırla, ve kuşağını bağla, ve ben yiyip içinceye dek bana hizmet et; ondan sonra da sen yiyip içersin, demez mi?
9. Kendisine buyurulan şeyleri yaptığı için o köleye teşekkür eder mi? Ben sanmam.
10. Böylece aynı şekilde siz, size buyurulan tüm şeylerini yaptığınızda, Biz yararsız kullarız; yapmamız gerekeni yaptık, deyin.
11. Ve vaki oldu ki, Yeruşalim'e giderken Samiriye ile Celile'nin ortasından geçiyordu.
12. Ve köyün birine girdiği zaman, cüzamlı on adam uzakta durarak onu karşıladılar;
13. Ve seslerini yükseltip, İsa, Üstat, bize merhamet et, dediler.
14. Ve onları görünce kendilerine, Gidin, kendinizi kâhinlere gösterin, dedi. Ve vaki oldu ki, onlar giderken temizlendiler.
15. Ve onlardan biri, iyileştiğini görünce geri döndü, ve yüksek sesle Allah'ı yüceltti,
16. Ve yüzüstü O'nun ayaklarına kapanıp O'na teşekkür etti; ve o bir Samiriyeli'ydi.
17. Ve İsa cevap verip, Temizlenenler on kişi değil miydi? dedi; ama dokuzu nerede?
18. Allah'ı yüceltmek için bu yabancıdan başka geri dönen olmadı.
19. Ve ona, Kalk, git, imanın seni iyileştirdi, dedi.
20. Ve Ferisiler tarafından, Allah'ın Krallığı ne zaman gelir diye kendisine sorulduğunda, onlara cevap verip dedi ki, Allah'ın Krallığı gözle görülür bir şekilde gelmez;
21. Ne de, İşte burada! ya da, işte şurada! diyecekler, çünkü, işte, Allah'ın Krallığı içinizdedir.
22. Ve öğrencilere şöyle dedi: Günler gelecek ki, siz İnsanoğlu'nun günlerinden birini görmeyi özleyeceksiniz, ve görmeyeceksiniz.
23. Ve size, İşte burada, ya da, işte orada, diyecekler; gitmeyin, onların arkasından koşmayın.
24. Çünkü şimşek gök altındaki bir yanda çakıp gök altındaki öbür yanına kadar nasıl aydınlatırsa, İnsanoğlu kendi gününde öyle olacaktır.
25. Ama önce O'nun çok şeyler çekmesi ve bu kuşak tarafından reddedilmesi gerekir.
26. Ve Nuh'un günlerinde nasıl olduysa, İnsanoğlu'nun günlerinde de öyle olacak.
27. Nuh'un gemiye bindiği, tufanın gelip hepsini helâk ettiği güne dek yiyip içiyorlar, evlenip evlendiriliyorlardı.
28. Aynı şekilde Lut'un günlerinde olduğu gibi; yiyor, içiyor, satın alıyor, satıyor, ekiyor, bina ediyorlardı;
29. Ama Lut'un Sodom'dan ayrıldığı gün gökten ateşle kükürt yağdı ve hepsini yok etti.
30. İnsanoğlu'nun açıklanacağı günde de böyle olacaktır.
31. O gün damda olup da eşyaları evde bulunan, onları almaya aşağı inmesin; bunun gibi, tarlada olan da geri dönmesin.
32. Lut'un karısını hatırlayın.
33. Her kim hayatını kurtarmak isterse, onu kaybedecektir; ve her kim hayatını kaybederse onu koruyacaktır.
34. Size derim ki, o gece bir yatakta iki adam bulunacak, biri alınacak, ve öbürü bırakılacak.
35. Birlikte değirmen çeken iki kadın olacak; biri alınacak, ve öbürü bırakılacak.
36. İki adam tarlada bulunacak; biri alınacak, ve öbürü bırakılacak.
37. Ve onlar cevap verip O'na, Nerede, ya Rab? dediler. O da onlara, Leş neredeyse, kartallar da orada toplanacak, dedi.
