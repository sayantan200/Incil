1. Ve onların tüm topluluğu kalkıp O'nu Pilatus'a götürdüler.
2. Ve O'nu suçlamaya başladılar: Bu adamı, ulusu yoldan saptırmakta, ve kendisinin Mesih, bir Kral olduğunu söyleyerek Sezar'a vergi ödenmesine engel olmakta bulduk, dediler.
3. Ve Pilatus O'na, Sen Yahudiler'in Kralı mısın? diye sordu. O da ona cevap verip, Sen onu söylüyorsun, dedi.
4. O zaman Pilatus baş kâhinlere ve halka, Ben bu adamda hiçbir suç bulmuyorum, dedi.
5. Ve onlar üstelediler, Celile'den başlayıp ta buraya kadar tüm Yahudiye'de öğreterek halkı kışkırtıyor, dediler.
6. Pilatus Celile dediklerini işitince, adamın Celileli olup olmadığını sordu.
7. Ve Hirodes'in yetkisi altında olduğunu öğrenince, O'nu o sırada Yeruşalim'de bulunan Hirodes'e gönderdi.
8. Ve Hirodes İsa'yı görünce çok sevindi; çünkü O'nun hakkında çok şeyler duyduğu için çoktandır O'nu görmek istiyordu; ve O'nun tarafından yapılan bir mucizeye tanık olmayı umuyordu.
9. O zaman O'na çok sözlerle soru sordu; ama O ona hiç cevap vermedi.
10. Ve baş kâhinlerle yazıcılar orada durup O'nu şiddetle suçluyorlardı.
11. Hirodes de askerleriyle birlikte O'nu aşağılayıp alay etti, ve O'na parlak renkli bir kaftan giydirip O'nu Pilatus'a geri gönderdi.
12. Ve o gün Hirodes'le Pilatus birbiriyle dost oldular; çünkü bundan önce aralarında düşmanlık vardı.
13. Ve Pilatus, baş kâhinleri ve yöneticileri ve halkı toplayıp
14. Onlara, Siz bu adamı bana, halkı saptıran biri olarak getirdiniz, dedi; ve, işte, ben bu adamı sizin önünüzde sorguya çektim, ve kendisini suçladığınız şeylerde O'nda hiçbir suç bulmadım.
15. Hayır, ne de Hirodes; çünkü sizi ona gönderdim; ve, işte, ona ölümü hak eden hiçbir şey yapılmadı.
16. Bu nedenle, O'nu dövüp salıvereceğim.
17. (Çünkü bayramda onlara birini salıvermesi gerekiyordu.)
18. Ve onlar hep bir ağızdan, Kaldır bu adamı, ve bize Barabbas'ı salıver, diye bağırdılar.
19. (Bu kimse, kentte çıkan bir ayaklanma yüzünden, ve adam öldürmekten hapse atılmıştı.)
20. Onun için Pilatus, İsa'yı salıvermek isteyerek onlara yeniden seslendi.
21. Ama onlar, O'nu çarmıha ger, çarmıha ger, diye bağırdılar.
22. Ve üçüncü kez onlara, Neden? Ne kötülük yaptı ki? dedi; O'nda ölümü gerektirecek hiçbir suç bulmadım; bu nedenle O'nu dövüp salıvereceğim.
23. Ve onlar direttiler, yüksek sesle bağırarak O'nun çarmıha gerilmesini istediler. Ve onların ve baş kâhinlerin sesleri üstün geldi.
24. Ve Pilatus, istediklerinin uygulanmasına karar verdi.
25. Ve istedikleri adamı, ayaklanma yüzünden ve adam öldürmekten hapse atılmış olan adamı onlara salıverdi; ama İsa'yı onların isteğine bıraktı.
26. Ve O'nu götürürlerken, kırdan gelmekte olan Simon adında Kireneli bir adamı tuttular, İsa'nın ardından taşısın diye çarmıhı ona yüklediler.
27. Ve halktan ve O'nun için ağlayıp dövünen kadınlardan büyük bir topluluk O'nun ardından gidiyordu.
28. Ama İsa onlara dönüp, Ey Yeruşalim kızları, benim için ağlamayın, dedi, fakat kendiniz ve çocuklarınız için ağlayın.
29. Çünkü, işte, günler geliyor ki, o günlerde, Kısır olan kadınlara, ve hiç doğurmamış olan rahimlere, ve hiç emzirmemiş olan memelere ne mutlu, diyecekler.
30. O zaman dağlara, Üzerimize düşün; ve tepelere, Bizi örtün, demeye başlayacaklar.
31. Çünkü yaş ağaçta bu şeyleri yaparlarsa, kuruda ne yapılacaktır?
32. Ve idam edilmek üzere başka iki kişi -iki suçlu- da O'nunla birlikte götürülüyordu.
33. Ve Kafatası denilen yere vardıklarında, orada O'nu ve suçluları çarmıha gerdiler, biri sağında, ve öbürü solunda.
34. O zaman İsa, Baba, onları bağışla, dedi; çünkü ne yaptıklarını bilmiyorlar. Ve O'nun giysilerini paylaştılar, ve kura çektiler.
35. Ve halk durup bakıyordu. Ve onlarla birlikte Yöneticiler de O'nunla alay ederek, Başkalarını kurtardı; eğer Mesih, Allah'ın seçtiği O ise, kendini kurtarsın, diyorlardı.
36. Ve askerler de O'na yaklaşıp kendisine sirke sunarak O'nunla eğlendiler,
37. Ve, Eğer Yahudiler'in Kralı'ysan kendini kurtar, dediler.
38. Ve başının üzerinde, Yunanca, ve Latince, ve İbranice harflerle yazılmış şu yafta vardı: YAHUDİLER'İN KRALI BUDUR.
39. Ve asılmış suçlulardan biri O'na, Eğer Mesih isen, kendini ve bizi kurtar, diye küfür etti.
40. Ama öbürü cevap verip ona azarlayarak dedi ki, Sen aynı mahkûmiyette olduğun halde, Allah'tan korkmuyor musun?
41. Ve biz haklı olarak; çünkü yaptıklarımızın karşılığını alıyoruz; ama bu adam yanlış hiçbir şey yapmadı.
42. Ve İsa'ya, Ya Rab, krallığına geldiğinde beni an, dedi.
43. İsa da ona, Doğrusu sana derim ki, Sen bugün benimle birlikte cennette olacaksın, dedi.
44. Ve altıncı saat sularıydı, ve dokuzuncu saate kadar tüm yeryüzü üzerine karanlık çöktü.
45. Ve güneş karardı, ve tapınağın perdesi ortadan yırtıldı.
46. Ve İsa yüksek sesle bağırdıktan sonra, Baba, ruhumu ellerine bırakıyorum, dedi; ve bunu söyledikten sonra ruhu verdi.
47. Şimdi yüzbaşı, olanları görünce Allah'ı yücelterek, Gerçekten bu adam doğru bir kişiydi, dedi.
48. Ve bu olaya toplanan tüm halk olup biten şeyleri görünce göğüslerini döverek geri döndüler.
49. Ve O'nun tüm tanıdıkları ve Celile'den O'nun ardından gelmiş olan kadınlar uzakta durup bu şeyleri seyrediyorlardı.
50. Ve, işte, Kurul üyelerinden Yusuf adında bir adam vardı; iyi ve adil bir adamdı;
51. (Onların kararını ve eylemini onaylamamıştı;) Yahudiler'in Arimatea kentindendi; kendisi de Allah'ın Krallığı'nı bekliyordu.
52. Bu adam Pilatus'a gidip İsa'nın cesedini istedi.
53. Ve O'nu indirip keten beze sardı ve daha hiçbir insanın konulmadığı, kayaya oyulmuş bir mezara yatırdı.
54. Ve Hazırlık Günü'ydü, ve Şabat başlamak üzereydi.
55. Ve onunla birlikte Celile'den gelmiş olan kadınlar da ardından gittiler, mezarı ve O'nun cesedinin nasıl konulduğunu gördüler.
56. Ve dönüp baharat ve hoş kokulu yağlar hazırladılar; ve Şabat günü, emir uyarınca dinlendiler.
