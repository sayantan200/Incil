1. Ve gözlerini kaldırıp hazine sandığına bağışlarını atan zengin adamlarını gördü.
2. Fakir bir dul kadının da oraya iki pul attığını gördü.
3. Ve, Bir gerçekten size söylerim ki, bu fakir dul kadın hepsinden daha çok attı, dedi,
4. Çünkü bunların hepsi Allah'ın bağışlarına bolluklarından attılar; bu kadın ise yoksulluğundan tüm geçimliğini attı.
5. Ve bazıları tapınağın nasıl güzel taşlar ve armağanlarla süslenmiş olduğundan söz edince O,
6. Sizin gördüğünüz bu şeylere gelince, öyle günler gelecek ki, taş üstünde taş kalmayacak, hepsi yıkılacak, dedi.
7. Onlar da O'na, Öğretmen, ama bu şeyler ne zaman olacak? Ve bu şeyler gerçekleşeceği zaman, ne belirti olacak? diye sordular.
8. Ve O, Sakın saptırılmayasınız, dedi; çünkü birçokları, Mesih benim; ve zaman yaklaştı, diyerek benim adımla gelecekler; bunun için onların ardından gitmeyin.
9. Ama savaş ve kargaşa haberleri duyunca korkmayın; çünkü önce bunların olması gerek; ama son hemen gelmez.
10. O zaman onlara, Ulus ulusa karşı, ve krallık krallığa karşı kalkacak, dedi;
11. Ve yer yer şiddetli depremler, ve kıtlıklar, ve salgın hastalıklar olacak; ve gökten korkunç görünümler ve büyük belirtiler olacak.
12. Ama tüm bunlardan önce üzerinize ellerini koyup size zulmedecekler, sizi havralara ve hapishanelere teslim edecekler, benim adımdan ötürü kralların ve valilerin önüne çıkarılacaksınız.
13. Ve bu size tanıklık için olacak.
14. Onun için vereceğiniz cevabı önceden düşünmemeyi yüreğinize koyun;
15. Çünkü ben size ağız ve bilgelik vereceğim ki, hasımlarınızın hiçbiri buna karşı söyleyemeyecek ve direnemeyecek.
16. Ve siz, ana baba, ve kardeşler, ve akraba, ve dostlar tarafından ele verileceksiniz; ve sizlerden bazılarını öldürtecekler.
17. Ve benim adımdan ötürü tüm insanlar tarafından nefret edileceksiniz.
18. Ama başınızdan bir kıl yok olmayacaktır.
19. Sabrınızla canlarınızı kazanacaksınız.
20. Ve Yeruşalim'in ordular tarafından kuşatıldığını görünce bilin ki, onun yıkılması yaklaşmıştır.
21. O zaman Yahudiye'de bulunanlar dağlara kaçsınlar; ve onun içinde olanlar dışarı çıksınlar; tarlalarda bulunanlar da onun içine girmesinler.
22. Çünkü bunlar, tüm yazılı şeyler gerçekleşsin diye, öç günleridir.
23. Ama o günlerde gebe ve emzikli olanların vay haline! Çünkü ülkede büyük sıkıntı, ve bu halk üzerine gazap olacaktır.
24. Ve kılıcın ağzına düşecekler, ve tüm uluslara tutsak götürülecekler; ve Yeruşalim, Centiller'in zamanları tamamlanıncaya dek Centiller'in ayakları altında çiğnenecektir.
25. Ve güneşte, ve ayda, ve yıldızlarda belirtiler olacak; ve yeryüzünde ulusların şaşkınlıkla birlikte sıkıntısı olacak; denizin ve dalgaların uğultusu olacak;
26. İnsanların yürekleri korkudan ve dünyanın üzerine gelmekte olan şeyleri beklemekten bayılacaklar; çünkü göğün kudretleri sarsılacak.
27. Ve o zaman İnsanoğlu'nun bulutta kudretle ve büyük yücelikle geldiğini görecekler.
28. Ve bu şeyler olmaya başlayınca yukarı bakın, ve başlarınızı kaldırın; çünkü kurtuluşunuz yaklaşıyor.
29. Ve onlara bir benzetme anlattı: İncir ağcına, ve tüm ağaçlara bakın;
30. Şimdi yaprak sürdükleri zaman, siz bunu görürsünüz ve yazın artık yakın olduğunu kendiliğinizden anlarsınız.
31. Böylece siz aynı şekilde, bu şeylerin gerçekleştiğini görünce, bilin ki, Allah'ın Krallığı yakındır.
32. Doğrusu size derim ki, Hepsi yerine gelinceye dek, bu nesil geçmeyecek.
33. Gök ve yer geçip gidecek; ama benim sözlerim geçmeyecektir.
34. Ve kendinize dikkat edin, yürekleriniz sefahat, ve sarhoşluk, ve bu yaşamın kaygılarıyla ağırlaşmasın, ve böylece o gün üzerinize ansızın gelmesin.
35. Çünkü tüm yeryüzünde oturanların hepsinin üzerine tuzak gibi gelecektir.
36. Onun için uyanık durun, ve her an dua edin ki, gelecek olan bütün bu şeylerden kaçıp kurtulmaya ve İnsanoğlu'nun önünde durmaya layık sayılasınız.
37. Ve gündüz tapınakta öğretiyor, geceleri ise dışarı çıkıp Zeytin Dağı denilen dağda kalıyordu.
38. Ve sabah erkenden tüm halk O'nu dinlemek için tapınakta yanına geliyordu.
