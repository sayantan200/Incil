1. O zaman on iki öğrencisini bir araya çağırıp onlara tüm iblisler üzerinde ve hastalıkları iyileştirmek için kudret ve yetki verdi.
2. Ve onları Allah'ın Krallığı'nı vaaz etmeye, ve hastalara şifa vermeye gönderdi.
3. Ve onlara dedi ki, Yolculuk için hiçbir şey almayın, ne değnekler, ne torba, ne ekmek, ne para; ne de ikişer gömleğiniz olsun.
4. Ve hangi eve girerseniz, orada kalın ve oradan çıkın.
5. Ve her kim sizi kabul etmezse, o kentten ayrılırken onlara karşı tanıklık olsun diye ayaklarınızın tozunu bile silkin.
6. Onlar da çıkıp İncil'i vaaz ederek ve her yerde şifa vererek kasabaları dolaştılar.
7. Şimdi Tetrark Hirodes O'nun eliyle yapılan şeylerin tümünü duydu; ve şaşkına döndü, çünkü	bazıları tarafından Yahya'nın ölüler arasından dirildiği;
8. Bazıları tarafından da İlyas'ın göründüğü; başkaları tarafındansa eski peygamberlerden birinin dirildiği söyleniyordu.
9. Ve Hirodes, Yahya'nın başını ben kestirdim, dedi; ama hakkında böyle şeyler duyduğum bu adam kim? Ve O'nu görmek istedi.
10. Ve elçiler geri dönünce, yaptıklarının hepsini O'na anlattılar. Ve onları yanına alarak Beytsayda denilen kentin ıssız bir yerine yalnız başına çekildi.
11. Ve halk bunu öğrenince O'nun ardından gitti; O da onları kabul etti, ve kendilerine Allah'ın Krallığı'ndan söz etti, ve şifaya ihtiyacı olanlara şifa verdi.
12. Ve gün batıya yaklaşınca Onikiler gelip O'na, Kalabalığı salıver de çevredeki köylere ve çiftliklere gidip barınsınlar, ve yiyecek bulsunlar; çünkü burada ıssız bir yerdeyiz, dediler.
13. Ama O kendilerine, Onlara siz yiyecek verin, dedi. Onlar da, Beş ekmekle iki balıktan başka bir şeyimiz yok, dediler; meğerki gidip bütün bu halk için yiyecek satın alalım.
14. Çünkü onlar beş bin kadar adamdılar, Ve öğrencilerine, Onları ellişer kişilik kümeler halinde yere oturtun, dedi.
15. Onlar da öyle yapıp hepsini yere oturttular.
16. O zaman beş ekmekle iki balığı alıp göğe doğru bakarak onları kutsadı, ve kırıp kalabalığın önüne koymak için öğrencilerine verdi.
17. Ve hepsi yiyip doydular; ve onlara fazla gelen parçalardan on iki küfe dolusu kaldırıldı.
18. Ve vaki oldu ki, O yalnız başına dua ederken, öğrencileri yanındaydı; ve O onlara, Halk benim kim olduğumu söylüyor? diye sordu.
19. Onlar da cevap verip, Vaftizci Yahya, dediler; ama bazıları, İlyas, diyor; başkaları da diyor ki eski peygamberlerden biri dirildi.
20. O da onlara, Ya siz ben kimim dersiniz? dedi. Petrus, Allah'ın Mesihi, diye cevap verdi.
21. O da onları sıkıca uyarıp bunu hiçbir adama söylememelerini emretti.
22. İnsanoğlu'nun çok şeyler çekmesi, ve ihtiyarlar ve baş kâhinler ve yazıcılar tarafından reddedilmesi, ve öldürülmesi, üçüncü gün de diriltilmesi gerekir, dedi.
23. Ve hepsine dedi ki, Eğer bir adam ardımdan gelmek isterse, kendini inkâr etsin, ve her gün çarmıhını yüklenip beni izlesin.
24. Çünkü her kim hayatını kurtarmak isterse, onu kaybedecektir; ama her kim hayatını benim uğruma kaybederse, onu kurtaracaktır.
25. Çünkü bir adam tüm dünyayı kazanıp da kendini kaybederse, ya da atılırsa, ne yararı olur?
26. Çünkü her kim benden ve benim sözlerimden utanırsa, İnsanoğlu da kendisinin, ve Babası'nın, ve kutsal meleklerin yüceliğinde geldiğinde ondan utanacaktır.
27. Ama gerçekten size söylerim ki, burada duranlar arasında, Allah'ın Krallığı'nı görmeden ölümü tatmayacak olanlar vardır.
28. Ve vaki oldu ki, bu sözlerden yaklaşık sekiz gün sonra, Petrus ve Yuhanna ve Yakup'u alarak dua etmek için dağa çıktı.
29. Ve O dua ederken yüzünün görünüşü değişti, ve giysileri beyaz olup parıldıyordu.
30. Ve, işte, iki adam O'nunla konuşuyordu, bunlar Musa'yla İlyas'tı;
31. Yücelik içinde görünüp O'nun Yeruşalim'de sonuçlayacağı ölümünü konuşuyorlardı.
32. Ama Petrus ve onunla birlikte olanlara uyku basmıştı; ve uyandıkları zaman O'nun yüceliğini ve O'nunla birlikte duran iki adamı gördüler.
33. Ve vaki oldu ki, bunlar O'nun yanından ayrılırken Petrus, ne söylediğini bilmeyerek İsa'ya, Üstat, dedi, bizim için burada bulunmak iyidir; ve üç çardak kuralım; biri sana, ve biri Musa'ya, ve biri İlyas'a.
34. O böyle konuşurken bir bulut gelip onları gölgeledi; ve buluta girerken korktular.
35. Ve buluttan gelen bir ses, Sevgili Oğlum budur, O'nu dinleyin, dedi.
36. Ve ses kesilince İsa yalnız bulundu. Ve onlar bunu gizli tuttular, ve o günlerde hiçbir adama gördükleri şeylerden hiçbirini söylemediler.
37. Ve vaki oldu ki, ertesi gün dağdan indikleri zaman, O'nu çok halk karşıladı.
38. Ve, işte, kalabalıktan bir adam, Öğretmen, diye seslendi, yalvarırım sana, oğluma bak, çünkü o benim biricik çocuğumdur.
39. Ve, işte, bir ruh onu tutuyor, ve birdenbire bağırıyor; ve ruh onu tekrar köpürünceye dek yırtıyor, ve onu bereleyip ondan zor ayrılıyor.
40. Ve onu kovmaları için öğrencilerine yalvardım; ama yapamadılar.
41. Ve İsa cevap verip, Ey imansız ve sapmış kuşak, dedi, ne zamana dek sizinle birlikte olacağım, ve size katlanacağım? Oğlunu buraya getir.
42. Ve o daha yaklaşırken iblis onu yere vurup yırttı. Ve İsa kirli ruhu azarladı, ve çocuğu iyi etti, ve onu babasına geri verdi.
43. Ve hepsi Allah'ın büyük kudretine şaşıp kaldı. Ama herkes İsa'nın tüm yaptığı şeylere şaşarken, kendisi öğrencilerine,
44. Bu sözleri kulaklarınıza koyun, dedi; çünkü İnsanoğlu, insanların ellerine teslim edilecek.
45. Ama bu sözü anlamadılar, ve bunu kavramasınlar diye kendilerinden gizlenmişti; ve O'na bu sözle ilgili soru sormaktan korkuyorlardı.
46. O zaman onlardan hangisi en büyük olacak diye aralarında bir tartışma çıktı.
47. İsa da yüreklerinin düşüncesini bilerek bir çocuğu tutup yanında durdurdu.
48. Ve onlara dedi ki, Her kim bu çocuğu benim adıma kabul ederse, beni kabul eder; ve her kim beni kabul ederse, beni göndereni kabul eder; çünkü hepinizin arasında en küçük olan, o büyük olacak.
49. Ve Yuhanna cevap verip, Üstat, dedi, senin adınla iblisler kovan birini gördük; ve ona engel olduk, çünkü bizimle birlikte izlemiyor.
50. İsa da ona, Ona engel olmayın, dedi; çünkü bize karşı olmayan, bizden yanadır.
51. Ve vaki oldu ki, O'nun yukarıya alınacağı gün yaklaşınca kesin karar vererek Yeruşalim'e gitmeye yüz tuttu.
52. Ve kendi yüzü önünden haberciler gönderdi; onlar da kendisi için hazırlık yapmak üzere gidip Samiriyeliler'in bir köyüne girdiler.
53. Ve O'nu kabul etmediler, çünkü yüzü Yeruşalim'e yöneldi.
54. Ve öğrencileri Yakup'la Yuhanna bunu görünce, Ya Rab, ister misin İlyas'ın yaptığı gibi gökten ateş insin ve bunları yok etsin diye emredelim? dediler.
55. Ama O dönüp onları azarladı, ve, Siz ne tür ruhtan olduğunuzu bilmiyorsunuz, dedi.
56. Çünkü İnsanoğlu, insanların hayatlarını helâk etmeye gelmedi, ama onları kurtarmaya geldi. Ve başka bir köye gittiler.
57. Ve vaki oldu ki, yolda giderlerken bir adam O'na, Ya Rab, her nereye gidersen, ben senin ardından geleceğim, dedi.
58. Ve İsa ona, Tilkilerin inleri ve hava kuşlarının yuvaları var; ama İnsanoğlu'nun başını yaslayacak bir yeri yok, dedi.
59. Ve başka birine, Ardımdan gel, dedi. Ama o, Ya Rab, bana izin ver, önce gidip babamı gömeyim, dedi.
60. İsa ona, Bırak ölüleri, kendi ölülerini gömsünler, dedi; ama sen git ve Allah'ın Krallığı'nı vaaz et.
61. Ve bir başkası da, Ya Rab, senin ardından geleceğim, ama önce bana izin ver, evimdekilerle vedalaşayım, dedi.
62. Ve İsa ona, Elini sabana koyup da geriye bakan hiçbir adam Allah'ın Krallığı'na layık değil, dedi.
