1. Ve vaki oldu ki, O bir yerde dua ederken, bitirdiğinde öğrencilerinden biri O'na, Ya Rab, dedi, Yahya'nın kendi öğrencilerine öğrettiği gibi sen de bize dua etmeyi öğret.
2. O da onlara dedi ki, Dua ettiğiniz zaman şöyle deyin: Ey gökteki Babamız, adın Kutsal olsun. Krallığın gelsin. Gökte olduğu gibi yerde de senin isteğin uygulansın.
3. Her gün bize gündelik ekmeğimizi ver.
4. Ve günahlarımızı bize bağışla; çünkü biz de bize borçlu olan herkesi bağışlıyoruz. Ve bizi denenmeye götürme; ama bizi kötüden kurtar.
5. Ve onlara şöyle dedi: Aranızda kim var ki, bir arkadaşı olup da gece yarısı ona gidip desin ki, Dostum, bana üç ekmek ödünç ver;
6. Çünkü yanıma bir dostum yoldan geldi, ve onun önüne koyacak bir şeyim yok;
7. Ve o da içerden cevap vererek desin ki, Beni tedirgin etme; kapı artık kapandı, çocuklarım da yanımda yatıyor; kalkıp sana veremem.
8. Size derim ki, kendisinin arkadaşı olduğu için kalkıp ona vermezse de, onun ısrarlılığından ötürü kalkıp ihtiyacı neyse ona verir.
9. Ben de size derim ki, Dileyin, ve size verilecek; arayın, ve bulacaksınız; kapıyı çalın, ve size açılacaktır.
10. Çünkü her dileyen alır, ve arayan bulur, ve kapıyı çalana açılır.
11. Aranızda hangi baba, ekmek isteyen oğluna taş verir? Ya da balık ister de ona balık yerine yılan verir?
12. Ya da yumurta ister de ona akrep verir?
13. O zaman eğer sizler, kötü olduğunuz halde, çocuklarınıza iyi armağanlar vermeyi biliyorsanız, göksel Babanız kendisinden dileyenlere ne kadar daha çok Kutsal Ruh'u verecektir?
14. Ve bir iblis kovuyordu, ve o dilsiz idi. Ve vaki oldu ki, iblis çıkınca dilsiz konuştu; ve halk şaşakaldı.
15. Ama onlardan bazıları, İblislerin önderi Beelzebub aracılığıyla iblisleri kovuyor, dediler.
16. Başkaları da O'nu deneyerek kendisinden gökten bir belirti istediler.
17. Ama O, düşüncelerini bilerek onlara dedi ki, Kendisine karşı bölünen her krallık yıkılır, ve eve karşı bölünen ev çöker.
18. Şeytan da kendisine karşı bölünmüşse, onun krallığı nasıl ayakta kalacak? Çünkü siz, benim Beelzebub aracılığıyla iblisleri kovduğumu söylüyorsunuz.
19. Ve eğer ben Beelzebub aracılığıyla iblisleri kovuyorsam, sizin oğullarınız onları kimin aracılığıyla kovuyorlar? Bu yüzden yargıçlarınız onlar olacak.
20. Ama eğer Allah'ın parmağıyla iblisleri kovuyorsam, şüphesiz ki, Allah'ın Krallığı üzerinize gelmiştir.
21. Silahlanmış güçlü bir adam kendi sarayını koruduğu zaman, malları esenlikte olur;
22. Ama ondan daha güçlü biri, üzerine gelip onu yenince, güvendiği tüm silahlarını elinden alır ve çapulunu bölüştürür.
23. Benimle birlikte olmayan bana karşıdır; ve	benimle	birlikte toplamayan dağıtır.
24. Kirli ruh bir adamdan çıkınca, rahat arayarak kurak yerlerde dolaşır; ve bulmayınca, Çıkmış olduğum evime döneyim, der.
25. Ve gelince onu süpürülmüş ve süslenmiş bulur.
26. O zaman gider ve kendisinden daha şerir başka yedi ruhu yanına alır; ve oraya girip otururlar; ve o adamın son durumu ilkinden beter olur.
27. Ve vaki oldu ki, o bu şeyleri söylerken kalabalığın içinden bir kadın sesini yükselterek O'na, Seni taşıyan rahme, ve emdiğin memelere ne mutlu, dedi.
28. Ama O, Daha doğrusu, Allah'ın sözünü dinleyip tutanlara ne mutlu, dedi.
29. Ve halk O'nun yanına biriktiği zaman konuşmaya başladı: Bu kuşak kötü bir kuşaktır; belirti arıyor; ama ona Yunus peygamberin belirtisinden başka bir belirti verilmeyecektir.
30. Çünkü Yunus nasıl Nineveliler'e bir belirti olduysa, İnsanoğlu da bu kuşak için öyle olacaktır.
31. Güney Kraliçesi yargıda bu kuşağın adamlarıyla birlikte kalkıp onları mahkûm edecek; çünkü o, Süleyman'ın bilgeliğini dinlemek için yeryüzünün öte sınırlarından geldi; ve, işte, Süleyman'dan daha büyüğü buradadır.
32. Nineve adamları yargıda bu kuşakla birlikte kalkıp onu mahkûm edecekler; çünkü onlar Yunus'un vaaz etmesi üzerine tövbe ettiler; ve, işte, Yunus'tan daha büyüğü buradadır.
33. Hiçbir adam kandil yakıp onu gizli yere ya da ölçek altına koymaz, ama içeri girenler ışığı görsünler diye onu kandilliğe koyar.
34. Bedenin ışığı gözdür; bunun için gözün tek olduğu zaman, tüm bedenin de aydınlıkla dolu olur; ama gözün kötü olduğu zaman, bedenin de karanlıkla dolu olur.
35. Öyleyse dikkat et, içindeki ışık karanlık olmasın.
36. Bunun için eğer tüm bedenin aydınlıkla dolu olur da hiçbir tarafı karanlık olmazsa, kandilin seni parıltısıyla aydınlattığı zamanki gibi, tümü aydınlıkla dolu olur.
37. Ve O konuşurken bir Ferisi O'nu kendisiyle yemek yemeye çağırdı; O da içeri girip sofraya oturdu.
38. Ve Ferisi bunu görünce, O'nun yemekten önce yıkanmadığına şaştı.
39. Ve Rab ona dedi ki, Şimdi siz Ferisiler, bardağın ve çanağın dışını temizlersiniz; ama içiniz soygunculuk ve şerle doludur.
40. Ey akılsızlar, dışı yapan içi de yapmadı mı?
41. Ama sizdeki şeylerden sadaka verin; ve, işte, sizin için her şey temiz olur.
42. Ama vay halinize, Ferisiler! Çünkü siz nanenin ve sedef otunun ve her tür sebzenin ondalığını verirsiniz de, adaleti ve Allah sevgisini ihmal edersiniz; bunları yapmalıydınız, ötekileri de bırakmamalıydınız.
43. Vay halinize, Ferisiler! Çünkü siz havralarda baş kürsüleri ve çarşı meydanlarında selamları seversiniz.
44. Vay halinize, yazıcılar ve Ferisiler! İkiyüzlüler! Çünkü siz belirsiz mezarlar gibisiniz, ve üzerlerinde gezinen insanlar bunun farkında değiller.
45. O zaman yasa uzmanlarından biri cevap verip O'na, Öğretmen, bunları söylemekle bize de hakaret ediyorsun, dedi.
46. Ve O, Sizin de vay halinize, ey yasa uzmanları! dedi; çünkü insanlara taşınması güç yükler yüklüyorsunuz, kendiniz ise bu yüklere bir tek parmağınızla dokunmuyorsunuz.
47. Vay halinize! Çünkü siz peygamberlerin türbelerini yaparsınız, ve onları atalarınız öldürdüler.
48. Hakikaten atalarınızın yaptıklarını onayladığınıza tanıklık ediyorsunuz; çünkü gerçekten onları öldürdüler, siz de türbelerini yapıyorsunuz.
49. Bunun için de Allah'ın bilgeliği dedi ki, Ben onlara peygamberler ve elçiler göndereceğim, ve bunlardan kimini öldürecek kimine de zulmedecekler.
50. Öyle ki, dünyanın kuruluşundan beri akıtılan tüm peygamberlerin kanı bu kuşaktan sorulabilsin;
51. Habil'in kanından sunakla tapınak arasında öldürülen Zekeriya'nın kanına kadar; doğrusu size derim ki, bu kuşaktan sorulacaktır.
52. Vay halinize, yasa uzmanları! Çünkü bilgi anahtarını alıp götürdünüz; kendiniz girmedeniz, içeri girenleri de engellediniz.
53. Ve onlara bu şeyleri söylerken yazıcılarla Ferisiler O'nu şiddetle sıkıştırarak birçok konuda ağzını aramaya başladılar;
54. O'nu pusuda bekleyerek kendisini suçlamak için ağzından bir şey kapmak istiyorlardı.
