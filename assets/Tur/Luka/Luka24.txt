1. Şimdi haftanın ilk gününde, sabah çok erkenden, hazırladıkları baharatları ve başka kimseleri birlikte getirerek mezara geldiler.
2. Ve taşı mezardan yuvarlanmış buldular.
3. Ve içeri girip Rab İsa'nın cesedini bulmadılar.
4. Ve vaki oldu ki, onlar buna şaşıp dururken, işte, parıldayan giysiyle iki adam yanlarında durdu;
5. Ve korkup yüzlerini yere eğerken, bunlar onlara dediler ki, Diri olanı neden ölüler arasında arıyorsunuz?
6. O burada değil, ama dirilmiştir; daha Celile'deyken nasıl size söylediğini hatırlayın:
7. İnsanoğlu'nun günahlı insanların eline verilmesi, ve çarmıha gerilmesi, ve üçüncü gün dirilmesi gerekir, demişti.
8. Ve O'nun sözlerini hatırladılar,
9. Ve mezardan dönüp bütün bu şeyleri Onbirler'e ve diğerlerinin hepsine anlattılar.
10. Bu şeyleri elçilere anlatanlar, Mecdelli Meryem, ve Yoanna, ve Yakup'un annesi Meryem, ve bunlarla birlikte bulunan diğer kadınlardı.
11. Ve onların sözleri onların kulağına boş laf gibi geldi, ve onlara inanmadılar.
12. O zaman Petrus kalkıp mezara koştu; ve eğilip yalnız olarak koyulmuş keten bezleri gördü, ve olanlara kendi kendinde şaşarak gitti.
13. Ve, işte, aynı gün onlardan ikisi Yeruşalim'den altmış ok atımı uzaklıkta Emmaus denilen bir köye gidiyordu.
14. Ve bütün bu olup biten şeyleri birbiriyle konuşuyorlardı.
15. Ve vaki oldu ki, onlar konuşup tartışırken İsa'nın kendisi yaklaştı, ve onlarla birlikte yürüdü.
16. Ama O'nu tanımasınlar diye gözleri tutulmuştu.
17. Ve O onlara, Siz yürürken üzgün olarak birbirinize söylediğiniz bu sözler nedir? dedi.
18. Ve bunlardan biri, adı Kleopas olan, cevap verip O'na, Sen yalnız Yeruşalim'de bir yabancı mısın? Ve bu günlerde orada olup biten şeyleri bilmiyor musun? dedi.
19. Ve O onlara, Hangi şeyleri? dedi. Ve onlar O'na, Allah'ın ve tüm halkın önünde işte ve sözde güçlü bir peygamber olan Nasıralı İsa'yla ilgili şeyleri, dediler;
20. Ve baş kâhinlerle yöneticilerimizin ölüme mahkûm edilmesi için O'nu nasıl teslim edip çarmıha gerdiklerini.
21. Oysa biz İsrail'i halas edecek olan kişinin O olacağını umuyorduk; ve bunun hepsinden başka, bu şeyler olalı bugün üçüncü gündür.
22. Evet, ve aramızdan bazı kadınlar da bizi şaşkına çevirdiler, sabah erkenden mezarda bulundular;
23. Ve O'nun cesedini bulmayınca geldiler, bir görümde, O'nun yaşamakta olduğunu bildiren melekler gördüklerini de söylediler.
24. Ve bizimle birlikte olanlardan bazıları mezara gidip kadınların anlattığı gibi buldular; ama O'nu görmediler.
25. O	zaman O onlara, Ey akılsızlar, ve peygamberlerin	tüm söylediklerine inanmakta ağır davrananlar;
26. Mesih'in bu şeyleri çekmesi ve yüceliğine girmesi gerekli değil miydi? dedi.
27. Ve Musa'dan ve tüm peygamberlerden başlayarak Yazılar'ın hepsinde kendisiyle ilgili şeyleri onlara açıkladı.
28. Ve gitmekte oldukları köye yaklaştılar; ve O, daha ileriye gidecekmiş gibi davrandı.
29. Ama onlar, Bizimle kal, çünkü akşam yakın, ve gün sona eriyor, diyerek O'nu zorladılar. Ve onlarla kalmak üzere içeri girdi.
30. Ve vaki oldu ki, onlarla sofrada otururken ekmeği aldı, ve onu kutsadı, ve kırıp onlara verdi.
31. Ve onların gözleri açıldı, ve O'nu tanıdılar; ve O, gözlerinin önünden kayboldu.
32. Ve onlar birbirine, Yolda bizimle konuşurken, ve Yazılar'ı bize açıklarken içimizde yüreğimiz yanmıyor muydu? dediler.
33. Ve hemen o saatte kalkıp Yeruşalim'e döndüler, ve Onbirler'i ve onlarla beraber olanları toplanmış buldular.
34. Bunlar, Rab gerçekten dirildi, ve Simon'a göründü, diyorlardı.
35. Onlar da yolda olup biten şeyleri ve ekmek kırmakta kendilerince nasıl tanındığını anlattılar.
36. Ve onlar böyle konuşurken İsa'nın kendisi ortalarında durup onlara, Size esenlik olsun, dedi.
37. Ama onlar korkuya kapıldılar ve ürktüler, ve bir ruh gördüklerini sandılar.
38. Ve O onlara, Niçin tedirgin oluyorsunuz? Ve yüreğinizde neden düşünceler doğuyor? dedi;
39. Ellerime ve ayaklarıma bakın, işte benim; bana dokunun da görün; çünkü bir ruhta et ve kemik yoktur, ama gördüğünüz gibi, bende var.
40. Ve bunu söyledikten sonra onlara ellerini ve ayaklarını gösterdi.
41. Ve onlar sevinçten henüz inanmayıp şaşmaktayken onlara, Burada yiyecek bir şeyiniz var mı? dedi.
42. Ve onlar kendisine bir parça kızarmış balık ve bal peteğinden verdiler.
43. Ve onu alıp önlerinde yedi.
44. Ve onlara, Ben daha sizlerle birlikteyken size şu sözleri söylemiştim: Musa'nın yasasında, ve peygamberlerde, ve mezmurlarda benimle ilgili yazılmış olan tüm şeylerin yerine gelmesi gerekir, dedi.
45. O zaman, Yazılar'ı anlasınlar diye, zihinlerini açtı,
46. Ve onlara dedi ki, Böyle yazılmıştır, ve Mesih'in böyle elem çekmesi ve üçüncü gün ölüler arasından dirilmesi;
47. Ve tövbe ve günahların bağışlanması Yeruşalim'den başlayarak tüm uluslar arasında O'nun adıyla vaaz edilmesi gerekti.
48. Ve siz bu şeylerin tanıklarısınız.
49. Ve, işte, üzerinize Babam'ın vaadini gönderiyorum; ama siz, yukarıdan kudretle kuşanıncaya dek Yeruşalim Kenti'nde kalın.
50. Ve onları dışarıya Beytanya'ya kadar götürdü, ve ellerini kaldırıp onları kutsadı.
51. Ve vaki oldu ki, onları kutsarken yanlarından ayrıldı, ve göğe alındı.
52. Onlar da O'na tapındılar, ve büyük sevinç içinde Yeruşalim'e döndüler;
53. Ve sürekli tapınakta bulunuyor, Allah'a övgüler sunup hamt ediyorlardı. Âmin.
