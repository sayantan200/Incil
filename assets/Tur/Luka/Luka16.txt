1. Ve öğrencilerine şunları da anlattı: Zengin bir adamın bir kâhyası vardı; ve bu, mallarını israf ediyor diye ona ihbar edildi.
2. O da onu çağırıp kendisine, Senin hakkında bu işittiğim nedir? kahyalığının hesabını ver; çünkü sen artık kâhya olamazsın, dedi.
3. O zaman kâhya içinden, Ne yapayım? dedi; çünkü efendim kâhyalığı benden alıyor; toprak kazmaya gücüm yetmez; dilenmekten utanırım.
4. Kâhyalıktan kovulduğum zaman beni evlerine kabul etsinler diye ne yapacağımı biliyorum.
5. Böylece efendisine borçlu olanlardan her birini yanına çağırıp, birincisine, Efendime ne kadar borcun var? dedi.
6. Ve o, Yüz ölçek yağ, dedi. O da ona, Borç senedini al, ve hemen otur, ve elli yaz, dedi.
7. Sonra bir başkasına, Ve senin borcun ne kadar? dedi. Ve o, Yüz ölçek buğday, dedi. O da ona, Borç senedini al, ve seksen yaz, dedi.
8. Efendisi de, dürüst olmayan kâhyayı, akıllıca davrandığı için övdü; çünkü bu dünyanın çocukları nesillerinde ışığın çocuklarından daha  akıllıdırlar.
9. Ben de size derim ki, Haksızlık mammonundan kendinize dostlar edinin; öyle ki, tükenip bittiğiniz zaman, sizi sonsuz konutlara kabul etsinler.
10. En azda sadık olan, çokta da sadık olur; en azda dürüst olmayan, çokta da dürüst olmaz.
11. Bu nedenle, eğer haksız mammonda sadık olmadınızsa, gerçek serveti size kim emanet eder?
12. Ve başka adamın şeylerinde sadık olmadınızsa, kendinizin olanı size kim verir?
13. Hiçbir uşak iki efendiye kulluk edemez; çünkü ya birinden nefret edip öbürünü sever, ya da birine bağlanıp öbürünü hor görür. Siz hem Allah'a, hem mammona kulluk edemezsiniz.
14. Ve açgözlü olan Ferisiler de tüm bu şeyleri duydular; ve onunla alay ediyorlardı.
15. O da onlara dedi ki, Siz insanlar önünde kendinizi adil çıkaran kişilersiniz; ama Allah yüreğinizi biliyor; çünkü insanlar arasında iyi sayılan, Allah'ın gözü önünde iğrençtir.
16. Yasa ve peygamberler Yahya'ya kadardı; o zamandan bu yana Allah'ın Krallığı vaaz ediliyor, ve her adam ona zorla giriyor.
17. Ve gök ve yerin geçmesi, yasanın ufacık bir noktasının yok olmasından daha kolaydır.
18. Her kim karısını boşayıp başkasıyla evlenirse zina eder; ve her kim kocasından boşanmış bir kadınla evlenirse zina eder.
19. Zengin bir adam vardı, erguvani ve ince ketenden giysiler giyip her gün zevk ederek yer, içerdi;
20. Lazar adında bir dilenci de vardı, her tarafı yara içinde olup onun kapısının önüne bırakılırdı;
21. Ve zenginin sofrasından düşen kırıntılarla karnını doyurmayı isterdi; bundan başka köpekler gelip onun yaralarını yalarlardı.
22. Ve vaki oldu ki dilenci öldü, ve melekler tarafından İbrahim'in kucağına götürüldü; zengin adam da öldü ve gömüldü;
23. Ve cehennemde, azap içinde olarak gözlerini kaldırıp uzakta İbrahim'i ve onun kucağında Lazar'ı gördü.
24. Ve, Ey İbrahim baba, diye bağırdı, bana merhamet et, ve Lazar'ı gönder de parmağının ucunu suya batırıp dilimi serinletsin; çünkü bu alevde azap çekiyorum.
25. Ama İbrahim, Ey oğul, dedi, yaşamın boyunca senin iyi şeylerini aldığını, ve Lazar'ın aynı şekilde kötü şeyleri aldığını hatırla; şimdiyse o teselli ediliyor, sen de azap çekiyorsun.
26. Ve bunun hepsinden başka, bizimle sizin aranızda büyük bir uçurum konulmuştur, öyle ki, ne buradan size geçmek isteyenler geçebilir, ne de oradan bize geçmek isteyenler geçebilir.
27. O zaman o dedi ki, Öyleyse, baba, sana yalvarırım ki onu babamın evine gönderesin;
28. Çünkü beş kardeşim var; öyle ki, onlara tanıklık etsin, onlar da bu azap yerine gelmesinler.
29. İbrahim ona, Musa ve peygamberleri var; onları dinlesinler, dedi.
30. O da, Hayır, İbrahim baba, dedi; ama ölüler arasından biri onlara giderse, tövbe ederler.
31. Ve o ona, Eğer Musa ile peygamberleri dinlemezlerse, ölüler arasından biri dirilse bile ikna olmazlar, dedi.
