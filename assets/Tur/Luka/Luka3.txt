1. Şimdi Sezar Tiberius'un krallığının on beşinci yılında, Pontius Pilatus Yahudiye valisi, ve Hirodes Celile tetrarkı, ve kardeşi Filipus İturea ve Trahonitis bölgesi tetrarkı, ve Lisanyas Abilini tetrarkı,
2. Annas ile Kayafa büyük kâhinler bulundukları zamanda, çölde Zekeriya oğlu Yahya'ya Allah'ın sözü geldi.
3. O da Ürdün'ün çevresindeki tüm bölgeye gelip günahların bağışlanması için tövbe vaftizini vaaz ediyordu.
4. Nitekim İşaya peygamberin sözleri kitabında yazılmıştır; demişti ki, Çölde bağıranın sesi, Rab'bin yolunu hazırlayın, patikalarını düzleyin.
5. Her vadi doldurulacak, ve her dağ ve her tepe alçaltılacak; ve eğriler doğrultulacak, ve sarp yollar düzleştirilecek.
6. Ve her et beden Allah'ın kurtarışını görecektir.
7. O zaman kendisi tarafından vaftiz edilmek için çıkıp gelen kalabalığa, Ey engerekler soyu, dedi, gelecek öfkeden kaçmayı size kim gösterdi?
8. Bunun için tövbeye yaraşır meyveler verin, ve kendi kendinize, Babamız İbrahim'dir, demeye başlamayın; çünkü size diyorum ki, Allah, İbrahim'e şu taşlardan çocuklar çıkaracak güçtedir.
9. Ve şimdi de balta ağaçların köküne konulmuştur; bunun için iyi meyve vermeyen her ağaç kesilip ateşe atılır.
10. Ve halk ona, Öyleyse biz ne yapalım? diye sordu.
11. O da cevap verip onlara, İki mintanı olan, olmayana versin; yiyeceği olan da aynısını yapsın, dedi.
12. O zaman vergi görevlileri de vaftiz edilmeye gelip ona, Ey öğretmen, biz ne yapalım, dediler.
13. O da onlara, Size buyurulandan daha çok almayın, dedi.
14. Aynı şekilde askerler de ona, Ya biz ne yapalım? diye sordular. O da onlara, Hiçbir adama karşı zor kullanmayın, ne de birini yalan yere suçlayın; ve ücretinizle yetinin, dedi.
15. Ve halk beklemekteyken, ve tüm insanlar Yahya'nın Mesih olup olmadığını yüreklerinde düşünürken;
16. Yahya cevap verip hepsine, Gerçekten ben sizi suyla vaftiz ediyorum, dedi; ama benden daha güçlü biri geliyor, ben O'nun ayakkabılarının bağını çözmeye layık değilim; O sizi Kutsal Ruh'la ve ateşle vaftiz edecek.
17. O'nun yabası elindedir, ve harman yerini büsbütün temizleyecek, ve buğdayı ambarına toplayacak; samanı ise sönmeyen ateşle yakacaktır.
18. Ve başka birçok şeylerle öğüt verip halka vaaz ediyordu.
19. Ama tetrark Hirodes, kardeşi Filipus'un karısı Hirodias'tan, ve Hirodes'in yapmış olduğu tüm kötülüklerden dolayı onun tarafından azarlanmış olduğu için,
20. Hepsinin üstüne şunu da ekledi: Yahya'yı hapishaneye kapattı.
21. Şimdi tüm halk vaftiz olduktan sonra, vaki oldu ki, İsa da vaftiz olup dua ederken gök açıldı,
22. Ve Kutsal Ruh, bedensel suret ile güvercin gibi onun üzerine indi, ve gökten bir ses gelip, Sen benim sevgili Oğlum'sun, senden hoşnudum, dedi.
23. Ve İsa'nın kendisi yaklaşık otuz yaşına girmeye başladı, ve (zannedildiği üzere) Yusuf'un oğlu idi, o da Heli'nin oğlu idi,
24. O da Matat'ın oğlu idi, o da Levi'nin oğlu idi, o da Melki'nin oğlu idi, o da Yanay'ın oğlu idi, o da Yusuf'un oğlu idi,
25. O da Matatya'nın oğlu idi, o da Amos'un oğlu idi, o da Nahum'un oğlu idi, o da Esli'nin oğlu idi, o da Nagay'ın oğlu idi,
26. O da Maat'ın oğlu idi, o da Matatya'nın oğlu idi, o da Semei'nin oğlu idi, o da Yusuf'un oğlu idi, o da Yahuda'nın oğlu idi,
27. O da Yohana'nın oğlu idi, o da Rısa'nın oğlu idi, o da Zerubabel'in oğlu idi, o da Şelatiyel'in oğlu idi, o da Neri'nin oğlu idi,
28. O da Melki'nin oğlu idi, o da Addi'nin oğlu idi, o da Koşam'ın oğlu idi, o da Elmadam'ın oğlu idi, o da Er'in oğlu idi,
29. O da Yosa'nın oğlu idi, o da Eliezer'in oğlu idi, o da Yorim'in oğlu idi, o da Matat'ın oğlu idi, o da Levi'nin oğlu idi,
30. O da Simeon'un oğlu idi, o da Yahuda'nın oğlu idi, o da Yusuf'un oğlu idi, o da Yonan'ın oğlu idi, o da Elyakim'in oğlu idi,
31. O da Meleya'nın oğlu idi, o da Menan'ın oğlu idi, o da Matata'nın oğlu idi, o da Natan'ın oğlu idi, o da Davut'un oğlu idi,
32. O da Yesse'nin oğlu idi, o da Obed'in oğlu idi, o da Boaz'ın oğlu idi, o da Salmon'un oğlu idi, o da Nahşon'un oğlu idi,
33. O da Aminadab'ın oğlu idi, o da Aram'ın oğlu idi, o da Hesron'un oğlu idi, o da Fares'in oğlu idi, o da Yahuda'nın oğlu idi,
34. O da Yakup'un oğlu idi, o da İshak'ın oğlu idi, o da İbrahim'in oğlu idi, o da Terah'ın oğlu idi, o da Nahor'un oğlu idi,
35. O da Seruk'un oğlu idi, o da Reyu'nun oğlu idi, o da Falek'in oğlu idi, o da Heber'in oğlu idi, o da Sala'nın oğlu idi,
36. O da Kainan'ın oğlu idi, o da Arfakşat'ın oğlu idi, o da Sam'ın oğlu idi, o da Nuh'un oğlu idi, o da Lamek'in oğlu idi,
37. O da Metuşelah'ın oğlu idi, o da Hanok'un oğlu idi, o da Yared'in oğlu idi, o da Mahalalel'in oğlu idi, o da Kainan'ın oğlu idi,
38. O da Enoş'un oğlu idi, o da Şit'in oğlu idi, o da Adem'in oğlu idi, O  da Allah'ın Oğlu idi.
