1. Ve İsa Eriha'ya girmiş içinden geçiyordu.
2. Ve, işte, orada Zakkay adında bir adam vardı, vergi görevlilerinin başı ve zengindi.
3. Ve İsa'nın kim olduğunu görmek istiyordu; ama kalabalık yüzünden göremiyordu, çünkü boyu kısaydı.
4. Ve önden koşup O'nu görebilmek için bir yabanıl incir ağacına tırmandı; çünkü oradan geçecekti.
5. Ve İsa o yere varınca yukarı bakıp onu gördü, ve ona, Zakkay, çabuk aşağı in, dedi; çünkü bugün senin evinde kalmam gerek.
6. O da acele edip aşağı indi, ve sevinç içinde O'nu kabul etti.
7. Ve bunu gördükleri zaman, Gidip bir günahkâr adama konuk oldu, diyerek hepsi mırıldanıyorlardı.
8. Ve Zakkay durup Rab'be dedi ki, İşte, ya Rab, malımın yarısını fakirlere veriyorum; ve bir adamdan haksızlıkla bir şey aldımsa, dört katını geri veririm.
9. Ve İsa ona, Bugün bu eve kurtuluş geldi, dedi, çünkü o da İbrahim'in bir oğludur.
10. Çünkü İnsanoğlu kaybolmuş olanı aramaya ve kurtarmaya geldi.
11. Ve onlar bu şeyleri dinlerken, bir benzetme daha anlattı, çünkü Yeruşalim'e yaklaşmıştı ve onlar, Allah'ın Krallığı'nın belirmek üzere olduğunu sanıyorlardı.
12. Onun için dedi ki, Soylu bir adam, kendisine bir krallık alıp dönmek üzere uzak bir ülkeye gitti.
13. Ve on kölesini çağırıp onlara on mina verdi, ve onlara, Ben gelinceye dek işleyin, dedi.
14. Ne var ki, ülkesinin halkı kendisinden nefret ediyordu, ve ardından haber gönderip, Bu adamın üzerimize krallık etmesini istemiyoruz, dediler.
15. Ve vaki oldu ki, krallığı alıp geri döndüğünde, parayı vermiş olduğu kölelerin kendi yanına çağrılmasını emretti, öyle ki her adamın ticaretle ne kadar kazandığını öğrensin.
16. O zaman birincisi gelip, Efendi, senin minan on mina daha kazandı, dedi.
17. O da ona, Aferin, iyi köle, dedi; çok azda sadık olduğun için senin on kent üzerinde yetkin olsun.
18. Ve ikincisi gelip, Efendi, senin minan beş mina daha kazandı, dedi.
19. Ve ona da, Sen de beş kent üzerinde ol, dedi.
20. Ve bir diğeri gelip, Efendi, dedi, işte senin minan, onu bir mendile sarıp sakladım;
21. Zira senden korktum, çünkü sen sert adamsın; koymadığını alır, ve ekmediğini biçersin.
22. O da ona, Ey şerir köle, seni kendi ağzından yargılayacağım, dedi. Benim sert bir adam olduğumu biliyordun; koymadığımı alırım, ve ekmediğimi biçerim;
23. Öyleyse neden paramı bankaya vermedin? Ben de geldiğimde onu faiziyle birlikte isterdim.
24. Ve orada duranlara, Ondan minayı alın, ve on minası olana verin, dedi.
25. (Onlar da ona, Efendi, onun on minası var, dediler.)
26. Çünkü size derim ki, kimde varsa ona verilecek; ve kimde yoksa, kendisinde olan bile ondan alınacak.
27. Ama üzerlerine krallık etmemi istemeyen bu düşmanlarımı buraya getirin, ve önümde öldürün.
28. Ve bunları söyledikten sonra, Yeruşalim'e çıkarak önden yürüyordu.
29. Ve vaki oldu ki, Beytfacı ile Beytanya'ya yaklaştığında, Zeytin Dağı denilen dağda, öğrencilerinden ikisini gönderip,
30. Karşıdaki köye gidin, dedi; oraya girince, üzerine daha hiçbir insanın binmediği, bağlı duran bir sıpa bulacaksınız; onu çözüp buraya getirin.
31. Ve eğer bir adam size, Onu neden çözüyorsunuz? diye sorarsa, ona, Çünkü Rab'bin ona ihtiyacı var, dersiniz.
32. Ve gönderilenler gittiler, ve kendilerine söylediği gibi buldular.
33. Ve sıpaya çözerlerken sahipleri onlara, Sıpayı neden çözüyorsunuz? dediler.
34. Onlar da, Rab'bin ona ihtiyacı var, dediler.
35. Ve onu İsa'ya getirdiler, ve kendi giysilerini sıpanın üzerine atarak İsa'yı üstüne bindirdiler.
36. Ve o giderken, giysilerini yola seriyorlardı.
37. Ve Zeytin Dağı'nın inişine yaklaştığında, tüm öğrenciler topluluğu, görmüş oldukları güçlü işlerin hepsi için sevinmeye ve yüksek sesle Allah'ı övmeye başladılar;
38. Rab'bin adıyla gelen kral kutlu olsun; gökte esenlik, ve en yücelerde yücelik, diyorlardı.
39. Ve kalabalığın içinden bazı Ferisiler O'na, Öğretmen, öğrencilerini azarla, dediler.
40. O da cevap verip onlara, Size derim ki, bunlar susarlarsa, taşlar hemen bağıracaktır, dedi.
41. Ve yaklaştığı zaman, kenti gördü, ve onun için ağlayarak,
42. Keşke sen de, hiç olmazsa senin bu gününde esenliğine ait olan şeyleri bilseydin! dedi; ama şimdi senin gözlerinden gizlenmiştir.
43. Çünkü senin üzerine günler gelecek ki, düşmanların çevrene siper yapacak, ve çevreni kuşatacak, ve her yandan seni sıkıştıracak,
44. Ve seni ve içinde olan çocuklarını yere çalacak; ve sende taş üstünde taş bırakmayacaklar; çünkü sen ziyaretinin vaktini bilmedin.
45. Ve tapınağa girip içindeki satıcıları ve satın alanları dışarı atmaya başladı;
46. Onlara, Benim evim dua evidir, diye yazılmıştır; ama siz onu haydut ini yaptınız, dedi.
47. Ve her gün tapınakta öğretiyordu. Ama baş kâhinler ve yazıcılar ve halkın ileri gelenleri O'nu helâk etmek istiyor,
48. Ve yapacak bir şey bulamıyorlardı; çünkü tüm halk yanına takılıp O'nu dinliyordu.
