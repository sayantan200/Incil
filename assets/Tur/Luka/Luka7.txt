1. Şimdi tüm sözlerini halk dinlerken sona erdirince Kefernahum'a girdi.
2. Ve bir yüzbaşının kendisine değerli bir kölesi hasta olup ölmek üzereydi.
3. Ve İsa hakkında işitince, gelip kölesini iyileştirmesini rica etmek üzere O'na Yahudiler'in ihtiyarlarını gönderdi.
4. Onlar da İsa'nın yanına gelince kendisine içten yalvarıp, Bunu yapmana o layıktır, dediler;
5. Çünkü ulusumuzu sever, havramızı kuran da odur.
6. O zaman İsa onlarla birlikte gitti. Ve eve yaklaştığı zaman, yüzbaşı O'na dostlar gönderip kendisine, Ya Rab, dedi, zahmet etme; çünkü ben layık değilim ki, damımın altına giresin;
7. Nitekim senin yanına gelmeye de kendimi layık görmedim; ama bir sözde söyle ve uşağım iyileşir.
8. Çünkü ben de emir altında konulmuş bir adamım, benim de altımda askerler var, ve birine, Git, derim, ve o gider; ve bir diğerine, Gel, derim, ve o gelir; ve köleme, Şunu yap, derim, ve onu o yapar.
9. İsa bu şeyleri duyunca ona şaştı, ve döndü, ve ardından gelen halka, Size söylüyorum, dedi, İsrail'de bile bu kadar iman bulmadım.
10. Ve gönderilenler eve döndüklerinde hasta olmuş olan köleyi iyileşmiş buldular.
11. Ve ertesi gün vaki oldu ki O, Nain denilen bir kente gitti; ve öğrencilerinin birçoğu ve çok halk O'nunla birlikte gidiyordu.
12. Şimdi kentin kapısına yaklaştığında, işte, annesinin tek oğlu olan bir adamın cenazesi kaldırılıyordu; kadın da dul idi; ve kentin birçok halkı onunla birlikteydi.
13. Ve Rab kadını görünce ona acıdı, ve kendisine, Ağlama, dedi.
14. Ve yaklaşıp cenaze sedyesine dokundu; taşıyanlar da durdular. Ve O, Ey genç adam, sana söylüyorum, Kalk, dedi.
15. Ölü de kalkıp oturdu, ve konuşmaya başladı. Ve onu annesine verdi.
16. Ve hepsi üzerine bir korku düştü, ve Allah'ı yücelterek, Aramızda büyük bir peygamber yükseldi; ve, Allah, halkını ziyaret etti, dediler.
17. Ve onunla ilgili bu haber, tüm Yahudiye'ye, ve tüm çevre bölgelere yayıldı.
18. Ve Yahya'nın öğrencileri, bütün bu şeylerden ona haber verdiler.
19. Ve Yahya öğrencilerinden ikisini yanına çağırıp onları İsa'ya göndererek, Gelecek olan sen misin, yoksa başkasını mı bekleyelim? dedi.
20. Adamlar O'nun yanına gelip şöyle dediler: Bizi sana Vaftizci Yahya gönderdi, Gelecek olan sen misin, yoksa başkasını mı bekleyelim? diyor.
21. Ve o saatte çeşitli hastalıklara ve dertlere, ve kötü ruhlara tutulmuş birçok kişiyi iyileştirdi; ve kör olan birçoklarına görüm bağışladı.
22. O zaman İsa cevap verip onlara, Gidin, ve görüp işittiğiniz şeyleri Yahya'ya bildirin, dedi; nasıl ki, körler görüyor, kötürümler yürüyor, cüzamlılar temiz kılınıyor, sağırlar işitiyor, ölüler diriliyor, fakirlere İncil vaaz ediliyor.
23. Ve her kim bende sürçmezse, mutludur.
24. Ve Yahya'nın habercileri gittikten sonra, halka Yahya'dan söz etmeye başladı: Çöle ne görmeye çıktınız? Rüzgârda sallanan bir kamış mı?
25. Ama ne görmeye çıktınız? Yumuşak giysilere bürünmüş bir adam mı? İşte, görkemli giysiler giyip zevk içinde yaşayanlar kral saraylarındadır.
26. Ama ne görmeye çıktınız? Bir peygamber mi? Evet, size derim, ve bir peygamberden çok daha üstün.
27. İşte, senin yüzünün önünden habercimi gönderiyorum, senin önünde senin yolunu hazırlayacak, diye hakkında yazılmış olan budur.
28. Çünkü size derim ki, Kadından doğanlar arasında Vaftizci Yahya'dan daha üstün bir peygamber yoktur; ama Allah'ın Krallığı'nda en küçük olan ondan üstündür.
29. Ve O'nu dinleyen tüm halk ve vergi görevlileri Yahya'nın vaftiziyle vaftiz edilerek Allah'ı doğruladılar.
30. Ama Ferisiler'le yasa uzmanları, onun tarafından vaftiz edilmeyerek Allah'ın kendileriyle ilgili tedbirini reddettiler.
31. Ve Rab, Öyleyse bu kuşağın insanlarını neye benzeteyim? Ve onlar neye benziyorlar? dedi.
32. Çarşı meydanında oturup birbirlerine, Biz size kaval çaldık, ve siz oynamadınız; biz size ağıt yaktık, ve siz ağlamadınız, diye seslenen çocuklara benziyorlar.
33. Çünkü Vaftizci Yahya geldi, ne ekmek yiyor, ne şarap içiyor; ve siz, Onda bir iblis var, diyorsunuz.
34. İnsanoğlu geldi, yiyor da, içiyor da; ve siz, İşte, obur ve ayyaş adam, vergi görevlilerinin ve günahkârların dostu! diyorsunuz.
35. Ama bilgelik, tüm çocuklarınca doğrulandı.
36. Ve Ferisiler'den biri O'nun kendisiyle yemek yemesini istedi. O da Ferisi'nin evine girip sofraya oturdu.
37. Ve, işte, kentte bulunan bir günahkâr kadın, İsa'nın Ferisi'nin evinde yemek yediğini öğrenince kaymaktaşından bir kap içinde hoş kokulu yağ getirdi,
38. Ve ağlayarak O'nun arkasında, ayaklarının yanında durdu, ve gözyaşlarıyla O'nun ayaklarını ıslatmaya başladı, ve onları başının saçlarıyla sildi, ve ayaklarını öptü, ve onları o hoş kokulu yağla meshetti.
39. Şimdi O'nu çağırmış olan Ferisi bunu görünce kendi kendine, Bu adam peygamber olsaydı, kendisine dokunan şu kadının kim ve ne tür biri olduğunu bilirdi; çünkü günahkârdır o.
40. İsa da cevap verip ona, Simon, sana bir söyleyeceğim var, dedi. Ve o, Söyle, Öğretmen, dedi.
41. Bir alacaklının iki borçlusu vardı; biri beş yüz, öbürü de elli dinar borçluydu.
42. Ve ödemek için bir şeyleri olmadığından, her ikisine de bağışladı. Şimdi bana söyle, hangisi onu daha çok sevecek?
43. Simon cevap verip, Sanırım, kendisine daha çok bağışlanan, dedi. O da ona, Doğru yargıladın, dedi.
44. Ve kadına dönerek Simon'a şöyle dedi: Bu kadını görüyor musun? ben senin evine girdim, ayaklarım için bana su vermedin; ama o ayaklarımı gözyaşlarıyla ıslatıp başının saçlarıyla sildi.
45. Sen bana bir öpüş vermedin; ama bu kadın içeri girdiğimden beri ayaklarımı durmadan öptü.
46. Sen başımı yağla mesh etmedin, ama bu kadın ayaklarımı hoş kokulu yağla meshetti.
47. Bu nedenle sana derim ki, Onun çok olan günahları bağışlandı; çünkü çok sevdi; oysa kendisine az bağışlanan, az sever.
48. Ve kadına, Günahların bağışlandı, dedi.
49. Ve O'nunla birlikte sofrada oturanlar içlerinde, Günahları bile bağışlayan bu kimdir? demeye başladılar.
50. O da kadına, İmanın seni kurtardı, esenlikle git, dedi.
