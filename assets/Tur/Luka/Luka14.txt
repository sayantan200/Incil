1. Ve vaki oldu ki, Şabat gününde O Ferisiler'in ileri gelenlerinden birinin evine ekmek yemeye gittiğinde, O'nu gözlüyorlardı.
2. Ve, işte, O'nun önünde vücudu su toplamış bir adam vardı.
3. Ve İsa cevap verip yasa uzmanlarına ve Ferisiler'e söyleyerek, Şabat gününde şifa vermek yasal mıdır? dedi.
4. Ve onlar sustular. Ve onu tutup iyileştirdi, ve onu salıverdi.
5. Ve onlara cevap verip dedi ki, Hanginizin bir eşeği ya da öküzü çukura düşerse, Şabat gününde onu hemen dışarı çıkarmaz?
6. Ve onlar O'na bu şeylere karşı yine cevap veremediler.
7. Ve çağrılanların baş köşeleri nasıl seçtiğini görünce, onlara bir benzetme anlatıp dedi ki,
8. Bir adam tarafından düğüne çağrıldığın zaman baş köşeye kurulma, olabilir ki, senden daha üstün sayılan bir adam onun tarafından çağrılmıştır;
9. Ve seni ve onu çağıran gelip sana, Bu adama yer ver, diyebilir; sen de utanarak en alt yere oturmaya başlarsın.
10. Ama sen çağrıldığın zaman gidip en alt yerde otur; öyle ki, seni çağıran gelince, Ey dost, yukarı çık, desin; o zaman seninle birlikte sofrada oturanların önünde onurlanırsın.
11. Çünkü her kim kendini yükseltirse alçaltılacak; ve kendini alçaltan yükseltilecektir.
12. O zaman kendisini çağırana da dedi ki, Bir öğlen ya da akşam yemeği verdiğin zaman dostlarını, kardeşlerini, akrabanı, ya da zengin komşularını çağırma; yoksa onlar da karşılık olarak seni çağırırlar, ve sana bir karşılık olur.
13. Ama bir ziyafet verdiğin zaman fakirleri, sakatları, topalları, körleri çağır;
14. Ve mutlu olursun; çünkü bunlar sana karşılık verecek durumda değildir; çünkü adillerin dirilişinde sana karşılığı verilecektir.
15. Ve O'nunla birlikte sofrada oturanlardan biri bunları duyunca O'na, Allah'ın Krallığı'nda ekmek yiyecek olana ne mutlu, dedi.
16. O zaman ona dedi ki, Adamın biri büyük bir akşam yemeği yapıp birçok kişi çağırdı;
17. Ve akşam yemeği vaktinde çağrılanlara, Gelin; çünkü şimdi her şey hazır, demek için kölesini gönderdi.
18. Ve hepsi birden özür dilemeye başladılar. Birincisi ona, Bir tarla satın aldım, gidip onu görmem gerek; sana yalvarırım, beni hoş gör, dedi.
19. Ve bir başkası, Beş çift öküz satın aldım, onları denemeye gidiyorum; sana yalvarırım, beni hoş gör, dedi.
20. Bir başkası da, Ben evlendim, bu nedenle gelemiyorum, dedi.
21. Böylece o köle gelip bu şeyleri efendisine bildirdi. O zaman ev sahibi öfkelenerek kölesine, Çabuk, kentin caddelerine ve sokaklarına git, ve fakirleri, ve sakatları, ve topalları, ve körleri buraya getir.
22. Ve köle, Efendi, emrettiğin gibi oldu, ve daha yer var, dedi.
23. Efendi de köleye, Yollara ve çit boylarına çık, bulduklarını içeri girmeye zorla da evim dolsun, dedi.
24. Çünkü size diyorum ki, Çağrılan o adamlardan hiçbiri akşam yemeğimden tatmayacaktır.
25. Ve büyük kalabalıklar O'nunla birlikte gidiyorlardı; ve dönüp onlara dedi ki,
26. Eğer bir adam bana gelir, ve babasından, ve annesinden, ve karısından, ve çocuklarından, ve kardeşlerinden, ve kız kardeşlerinden, evet, ve kendi hayatından da nefret etmezse, benim öğrencim olamaz.
27. Ve her kim çarmıhını taşıyıp ardımdan gelmezse, benim öğrencim olamaz.
28. Çünkü hanginiz bir kule yapmak isteyince, bunu tamamlamak için gerekeni var mı yok mu diye önce oturup yapacağı masrafı hesap etmez?
29. Yoksa temel atıp da bitiremediği zaman onu gören herkes,
30. Bu adam yapmaya başladı, ama bitiremedi, diyerek onunla eğlenmeye başlar.
31. Ya da hangi kral başka bir krala karşı savaşmaya gittiği zaman, üzerine yirmi binle yürüyene on binle karşı çıkabilir miyim diye önce oturup danışmaz?
32. Yoksa öbürü henüz uzaktayken elçiler gönderip barış koşullarını ister.
33. Böylece aynı şekilde sizden her kim tüm varından vazgeçmezse, benim öğrencim olamaz.
34. Tuz iyidir; ama tuz tadını kaybederse, neyle ona tat verilir?
35. Ne toprağa, ne de gübreye yarar; ama insanlar onu dışarı atarlar. İşitecek kulakları olan işitsin.
