1. Ve vaki oldu ki, halk Allah'ın sözünü dinlemek için O'nun çevresine üşüşürken, O Genesaret Gölü'nün kıyısında duruyordu,
2. Ve gölün kıyısında duran iki tekne gördü; balıkçılar ise onlardan çıkmış ağlarını yıkıyorlardı.
3. Ve teknelerden birine, Simon'unkine bindi, ve ona kıyıdan biraz açılmasını rica etti. Ve oturup halka teknenin içinden öğretti.
4. Şimdi konuşmasını bitirince Simon'a, Derine açılın, ve av için ağlarınızı salın, dedi.
5. Ve Simon cevap verip O'na, Üstat, tüm gece çabaladık, ve hiçbir şey tutmadık, dedi; yine de senin sözün üzerine ağı salacağım.
6. Ve bunu yapınca pek çok balık tuttular; ve ağları yırtılıyordu.
7. Ve gelip kendilerine yardım etsinler diye, öbür teknedeki ortaklarına işaret ettiler. Onlar da geldiler, ve her iki tekneyi doldurdular, öyle ki, batmaya başladılar.
8. Simon Petrus bunu görünce, Ya Rab, benden uzaklaş; çünkü ben günahlı bir adamım, diyerek İsa'nın dizlerine kapandı.
9. Çünkü tuttukları balık avına, o ve onunla birlikte bulunanların hepsi şaşıp kalmışlardı;
10. Simon'un ortakları olan Zebedi oğulları Yakup'la Yuhanna da aynı şekilde. Ve İsa Simon'a, Korkma, bundan böyle insan tutacaksın, dedi.
11. Onlar da teknelerini karaya çektikten sonra, her şeyi bırakıp O'nun ardından gittiler.
12. Ve vaki oldu ki O, kentlerden birindeyken, işte cüzamla dolu bir adam, İsa'yı görünce, yüzüstü yere kapanıp O'na yalvardı, Ya Rab, eğer istersen beni temiz kılabilirsin, dedi.
13. O da elini uzatıp ona dokundu, İsterim, temiz ol, dedi. Ve cüzam hemen ondan gitti.
14. Ve ona hiçbir adama söylememesini buyurdu; ama git, kendini kâhine göster, ve onlara tanıklık olmak üzere temizliğin için Musa'nın emrettiği gibi sunuyu sun, dedi.
15. Ne var ki, O'nunla ilgili haber daha da çok yayıldı; ve büyük kalabalıklar O'nu dinlemek ve hastalıklarından O'nun tarafından iyileştirilmek için toplanıyordu.
16. Ve kendisi ıssız yerlere çekilip dua ediyordu.
17. Ve günlerin birinde vaki oldu ki, kendisi öğretirken Celile, ve Yahudiye, ve Yeruşalim'in tüm köylerinden gelmiş olan Ferisiler ve yasa öğretmenleri O'nun çevresinde oturuyorlardı; ve onlara şifa vermek için Rab'bin kudreti oradaydı.
18. Ve, işte, bazı adamlar döşek üzerinde inmeli bir adam getirdiler; ve onu içeri sokup O'nun önüne koymaya uğraşıyorlardı.
19. Ve kalabalıktan ötürü onu içeri sokacak yol bulamayınca dama çıktılar, ve kiremitlerin arasından onu döşeğiyle birlikte ortaya İsa'nın önüne indirdiler.
20. O da onların imanını görünce ona, Ey adam, günahların sana bağışlandı, dedi.
21. Ve yazıcılarla Ferisiler, Küfürler söyleyen bu kimdir? Allah'tan başka kim günahları bağışlayabilir? diye düşünmeye başladılar.
22. Ama İsa düşüncelerini bilerek cevap verip onlara dedi ki, Yüreklerinizde ne düşünüyorsunuz?
23. Hangisi daha kolay, Günahların sana bağışlandı, demek mi, yoksa, Kalk ve yürü, demek mi?
24. Ama İnsanoğlu'nun yeryüzünde günahları bağışlama kudretine sahip olduğunu bilesiniz diye, (inmeliye dedi ki,) Sana söylüyorum: Kalk, ve döşeğini kaldır, ve evine git.
25. O da önlerinde hemen ayağa kalktı, ve üzerinde yattığı şeyi kaldırdı, ve Allah'ı yücelterek evine gitti.
26. Hepsi de hayran oldu, ve Allah'ı yücelttiler, ve korkuyla dolarak, Bugün şaşılacak şeyler gördük, dediler.
27. Ve bu şeylerden sonra O dışarı çıktı, ve gümrük yerinde oturan Levi adında bir vergi görevlisi gördü; ve ona, Ardımdan gel, dedi.
28. O da her şeyi bıraktı, kalktı, ve O'nun ardından gitti.
29. Ve Levi, kendi evinde O'na büyük bir ziyafet yaptı; ve vergi görevlileri ve daha başka kişilerden oluşan büyük bir kalabalık onlarla birlikte yemeğe oturmuştu.
30. Ama onların yazıcıları ve Ferisiler O'nun öğrencilerine, Siz neden vergi görevlileri ve günahkârlarla birlikte yiyip içiyorsunuz? diye mırıldandılar.
31. İsa da cevap verip onlara, Sağlıklı olanların değil, hastaların hekime ihtiyacı var, dedi.
32. Ben doğruları değil, günahkârları tövbeye çağırmaya geldim.
33. Onlar da O'na şöyle dediler: Yahya'nın öğrencileri neden sık sık oruç tutuyor, ve dualar ediyorlar, Ferisiler'in öğrencileri de öyle; ama seninkiler yiyip içiyorlar?
34. O da onlara dedi ki, Güvey kendileriyle birlikteyken, gelin odasının çocuklarına oruç tutturabilir misiniz?
35. Ama güveyin aralarından alınacağı günler gelecek, ve o zaman, o günlerde oruç tutacaklar.
36. Ve onlara bir benzetme de anlattı: Hiçbir adam yeni giysiden bir parça eski giysinin üzerine yamamaz; yoksa hem yenisi eskisini yırtar, hem de yenisinden koparılan parça eskisine uymaz.
37. Ve hiçbir adam yeni şarabı eski tulumlara koymaz; yoksa yeni şarap tulumları patlatır, ve dökülür, ve tulumlar mahvolur.
38. Ama yeni şarap yeni tulumlara koyulmalı; ikisi de saklanır.
39. Hiçbir adam da eski şarabı içtikten sonra derhal yenisini istemez; çünkü, Eskisi daha iyidir, der.
