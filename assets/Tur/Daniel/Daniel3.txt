KRAL Nebukadnezzar bir altın suret yaptı, boyu altmış arşın, ve eni altı arşındı; Babil İli'nde Dura Ovası'nda onu dikti.
2 O zaman Kral Nebukadnezzar'ın dikmiş olduğu suretin tahsisine gelsinler diye, reisleri, kaymakamları, ve valileri, yargıçları, haznedarları, danışmanları, güvenlik görevlileri, ve illerin tüm yüksek memurlarını toplamak için Kral Nebu-kadnezzar gönderdi.
3 O zaman Kral Nebukadnezzar'ın dikmiş olduğu sureti tahsis için reisler, kaymakamlar, ve valiler, yargıçlar, haznedarlar, danışmanlar, güvenlik görevliler, ve illerin tüm yüksek memurları toplandı; ve Nebukad-nezzar'ın dikmiş olduğu suretin önünde durdular.
4 O zaman haberci yüksek sesle bağır-dı: Ey halklar, uluslar, ve diller, size emrolunur ki,
5 Boru, zurna, çenk, ud, rebab, gayda, ve her çeşit müzik aletleri sesini işitince yere kapanacaksınız, ve Kral Nebu-kadnezzar'ın dikmiş olduğu altın surete tapınacaksınız;
6 Ve kim yere kapanıp tapınmazsa, hemen o saat ateşi alevli fırının içine atılacaktır.
7 Bu yüzden o vakitte tüm halklar, boru, zurna, çenk, ud, rebab, ve her çeşit müzik aletleri sesini işitince, tüm halklar, uluslar ve diller yere kapandılar, ve Kral Nebukadnezzar'ın dikmiş olduğu altın surete tapındılar.
8 Bunun üzerine o vakitte bazı Kildaniler yaklaşıp Yahudiler'i suçladılar.
9 Kral Nebukadnezzar'a seslenip dediler ki, Ey Kral, ebediyen yaşa.
10 Sen, ey kral, boru, zurna, çenk, ud, rebab, gayda, ve her çeşit müzik aletleri sesini işiten her adam yere kapanıp altın surete tapınacak,
11 Ve kim yere kapanmaz ve tapınmaz-sa, ateşi alevli fırının içine atılacak diye ferman ettin.
12 Babil İli işleri üzerine koymuş olduğun bazı Yahudiler var, Şadrak, Meşak, ve Abednego; bu adamlar, ey kral, seni saymadılar; senin ilahlarına kulluk etmi-yorlar, ve dikmiş olduğun altın surete tapınmıyorlar.
13 O zaman Şadrak'ı, Meşak'ı, ve Abednego'yu getirsinler diye Nebu-kadnezzar öfke ve kızgınlıkla emretti. O zaman bu adamları kralın önüne getir-diler.
14 Nebukadnezzar söyleyip onlara dedi ki, Ey Şadrak, Meşak, ve Abednego, doğru mu ilahlarıma kulluk etmiyor-sunuz, ve dikmiş olduğum altın surete tapınmıyorsunuz?
15 Şimdi, boru, zurna, çenk, ud, rebab, gayda, ve her çeşit müzik aletleri sesini işitince, yere kapanmaya ve yapmış olduğum surete tapınmaya hazırsanız, iyi; ve eğer tapınmazsanız, hemen o saat ateşi alevli fırının içine atılacaksınız; ve benim elimden sizi azat edecek o Allah kimdir?
16 Şadrak, Meşak, ve Abednego cevap verip krala, Ey Nebukadnezzar, dediler, bunun üzerine sana cevap verme gereğini duymuyoruz,
17 Öyle olursa kendisine kulluk ettiğimiz Allahımız ateşi alevli fırından bizi azat edebilir; ve senin elinden bizi azat ede-cektir, ey kral.
18 Ama olmazsa, malumun olsun ki, ey kral, senin ilahlarına kulluk etmeyiz, ve dikmiş olduğun altın surete tapınmayız.
19 O zaman Nebukadnezzar kızgın-lıkla doldu, ve Şadrak'a, Meşak'a, ve Abednego'ya karşı yüzünün şekli değişti; bunun üzerine cevap verdi, ve fırını kızdırılması âdet olandan yedi kat daha kızdırsınlar diye emretti.
20 Ve Şadrak'ı, Meşak'ı, ve Abedne-go'yu bağlasınlar, ve onları ateşi alevli fırına atsınlar diye, ordusundaki en zorlu yiğitlere emretti.
21 O zaman bu adamlar, kaftanları, şalvarları, ve sarıkları, ve öbür giysileri üzerlerinde olarak bağlandılar, ve ateşi alevli fırının içine atıldılar.
22 Bunun üzerine, kralın emri sıkı, ve fırın pek çok kızgın olduğu için, Şadrak'ı, Meşak'ı, ve Abednego'yu alıp götüren adamları ateşin alevi öldürdü.
23 Ve bu üç adam, Şadrak, Meşak, ve Abednego, bağlı olarak ateşi alevli fırının içine düştüler.
24 O zaman Kral Nebukadnezzar şaştı, ve tez ayağa kalktı; öğütçülerine söy-leyip dedi ki, Biz ateşin içine bağlı üç kişi atmadık mı? Krala cevap verip, Gerçek, ey kral, dediler.
25 O cevap verip, İşte, dedi, ben çö-zülmüş dört kişi görüyorum, ateşin içinde yürümekteler, ve kendilerine bir zarar olmamış; dördüncüsünün görünüşü de Allah'ın Oğlu'na benziyor.
26 O zaman Nebukadnezzar ateşi alevli fırının kapısına yaklaştı; ve söyle-yip dedi ki, Ey en yüce Allah'ın kulları, Şadrak, Meşak, ve Abednego, dışarı çıkın, ve buraya gelin. O zaman Şadrak, Meşak, ve Abednego ateşin içinden çıktılar.
27 Ve reisler, ve valiler, ve komutanlar, ve kralın öğütçüleri bir araya toplanmış olarak bu adamları gördüler; bedenleri üzerlerinde ateşin kudreti yoktu, ve başlarının saçı yanmamış, ve giysilerinin hali değişmemiş, ateşin kokusu da onlara sinmemişti.
28 O zaman Nebukadnezzar söyleyip, Şadrak'ın, Meşak'ın, ve Abednego'nun Allahı kutlu olsun, dedi, o ki, meleğini gönderdi, ve kendisine güvenen kullarını azat etti, ve onlar kralın sözünden öte geçtiler, ve kendilerinin Allahı'ndan başka bir ilaha kulluk etmesinler ve tapınmasınlar diye bedenlerini verdiler.
29 Bunun için ben ferman ediyorum ki, Şadrak'ın, Meşak'ın, ve Abednegonun Allahı'na karşı yolsuz söz söyleyen her halk, ulus, ve dil parçalanacak, ve evleri gübrelik edilecektir; çünkü böyle azat edebilen başka bir Allah yoktur.
30 O zaman kral Babil İli'nde Şadrak'ın, Meşak'ın, ve Abednego'nun mertebe-lerini yükseltti.
