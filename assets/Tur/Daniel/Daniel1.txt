YAHUDA Kralı Yehoyakim'in krallığı-nın üçüncü yılında Babil Kralı Nebu-kadnezzar Yeruşalim'e gelip onu kuşattı.
2 Ve Rab, Yahuda Kralı Yehoyakim'i, ve Allah evinin kaplarından bir kısmını onun eline verdi; onları Şinar ülkesine, kendi ilahının evine götürdü; ve kapları kendi ilahının hazine evine getirdi.
3 Ve İsrail çocuklarından, ve kral tohu-mundan, ve reislerden,
4 Kendilerinde hiçbir kusur olmayan, ve görünüşleri güzel olan, ve her hikmette anlayışlı, ve bilgili, ve fenden anlayan çocukları, ve kral sarayında durmaya yetenekli olanları getirsin, ve onlara Kildaniler'in yazısını ve dilini öğretsin diye, hadım ağalarının reisi Aşpenaz'a kral söyledi.
5 Ve üç yıl onları beslesinler de, onun sonunda kralın önünde dursunlar diye, kralın güzel yemeklerinden, ve içtiği şaraptan, kral onlara her gün gündelik tayin etti.
6 Şimdi onlar arasında Yahuda çocuk-larından Daniel, Hananya, Mişael, ve Azarya vardı.
7 Hadım ağalarının reisi onlara ad koydu; çünkü Daniel'e Belteşazzar, ve Hananya'ya Şadrak, ve Mişael'e Meşak, ve Azarya'ya Abednego adını koydu.
8 Ama Daniel yüreğine koydu ki, kralın güzel yemekleriyle, ve içtiği şarapla kendisini kirletmesin; bunun için kendisini kirletmesin diye, hadım ağalarının reisinden yalvardı.
9 Şimdi hadım ağaları reisinin önünde Allah Daniel'i lütuf ve sevecenliğe erdirdi.
10 Ve hadım ağalarının reisi Daniel'e dedi ki, Sizin yiyeceğinizi, ve içeceğinizi tayin etmiş olan efendim kraldan ben korkarım; çünkü sizin çehrenizi yaşınız-da olan çocuklarınkinden niçin daha bozuk görsün? o zaman kralın yanında başımı tehlikeye sokarsınız.
11 O zaman Daniel, Hananya, Mişael, ve Azarya üzerine hadım ağaları reisinin koymuş olduğu Melzar'a Daniel,
12 Sana yalvarırım, dedi, bu kullarını on gün dene; ve bize yemek için sebze, ve içmek için su versinler.
13 O zaman bir bizim yüzümüze, bir de kralın güzel yemeklerini yiyen çocukların yüzüne baksınlar; ve bu kullarınla gördüğüne göre davran.
14 Böylece bu şeyde onların sözünü dinledi, ve onları on gün denedi.
15 Ve on günün sonunda, kralın güzel yemeklerini yiyen tüm çocuklarınkinden ziyade bunların yüzü ette güzel ve daha semiz göründü.
16 Böylece Melzar güzel yemeklerini ve içecekleri şarabı kaldırdı, ve onlara sebze verdi.
17 Ve bu dört çocuğa gelince, her çeşit kitapta ve hikmette Allah onlara bilgi ve akıl verdi; ve tüm görümler ve rüyalarda Daniel anlayışlıydı.
18 Şimdi onların içeri getirilmesi için kralın demiş olduğu günlerin sonunda, hadım ağalarının reisi onları içeri, Nebukadnezzar'ın önüne getirdi.
19 Ve kral onlarla söyleşti; ve hepsinin arasında Daniel, Hananya, Mişael, ve Azarya gibisi yoktu; bu yüzden kralın önünde bunlar durdu.
20 Ve kralın kendilerinden sorduğu her hikmet ve anlayış içinde onları tüm krallığındaki sihirbazların, ve falcıların hepsinden on kat üstün buldu.
21 Ve Daniel Kral Koreş'in birinci yılına kadar yerinde kaldı.
