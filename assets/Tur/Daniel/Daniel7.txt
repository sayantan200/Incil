BABİL Kralı Belşazzar'ın birinci yılında, Daniel yatağında bir düş, ve başının görümlerini gördü; o zaman dü-şü yazdı, ve bu şeylerin topunu söyledi.
2 Daniel söyleyip dedi ki, Geceleyin görümümde gördüm, ve, işte, göğün dört rüzgârı büyük denize saldırdı.
3 Ve denizden, birbirinden farklı dört büyük canavar çıktı.
4 Birincisi aslana benziyordu, ve kartal kanatları vardı; onun kanatları kopa-rılıncaya, ve yerden kaldırılıp insan gibi, iki ayak üzerinde durduruluncaya, ve ona bir insan yüreği verilinceye kadar baktım.
5 Ve işte başka bir canavar, bir ikincisi, ayıya benziyordu; ve bir yanı üzerinde doğruldu, ve ağzında, dişleri arasında üç kaburga kemiği vardı; ve ona şöyle dediler: Kalk, çok et ye.
6 Bundan sonra baktım, ve işte bir başkası, parsa benziyordu, ve sırtında dört kuş kanadı vardı; ve bu canavarın dört başı vardı; ve ona egemenlik verildi.
7 Bundan sonra gece görümlerinde gör-düm, ve işte, korkunç, ve ürkünç, ve çok zorlu dördüncü bir canavar; ve büyük demir dişleri vardı; yutuyor ve parçalıyor, ve artakalanı ayaklarıyla çiğniyordu; ve kendisinden önceki canavarların hep-sinden farklıydı; ve on boynuzu vardı.
8 Boynuzlara iyi baktım, ve, işte, onların arasından başka bir boynuz, bir küçüğü, çıktı, ve evvelki boynuzlarından üçü onun önünden söküldü; ve, işte, bu boy-nuzda insan gözleri gibi gözler, ve büyük şeyler söyleyen bir ağız vardı.
9 Tahtlar aşağı atıncaya kadar, ve günleri Eski olan oturuncaya kadar baktım; giysisi kar gibi ak ve başının saçı temiz yapağı gibiydi; tahtı ateş alev-leri, ve tekerlekleri yanar ateş gibiydi.
10 Önünden bir ateş ırmağı çıkıyor, ve akıyordu; binlerce binler ona hizmet ediyordu, ve on binlerce on binler önünde ayakta duruyordu; mahkeme kuruldu, ve kitaplar açıldı.
11 Boynuzun söylediği büyük sözlerin sesinden dolayı o zaman ben bakı-yordum; canavar öldürülünceye kadar, ve bedeni yok edilip ateşte yakılmaya verilinceye kadar baktım.
12 Öteki canavarlara gelince, bunların egemenliği alındı; ama ömürleri bir mevsime ve bir vakte kadar uzatıldı.
13 Gece görümlerinde gördüm, ve, işte, İnsanoğlu'na benzer biri göğün bulut-larıyla geldi, ve günleri Eski olana kadar geldi, ve onun önüne kendisini yaklaş-tırdılar.
14 Ve tüm halklar, uluslar, ve diller ona kulluk etsinler diye, kendisine egemenlik, ve yücelik, ve bir krallık verildi; onun egemenliği geçmeyecek sonsuz bir egemenliktir, ve krallığı yıkılmayacak bir krallıktır.
15 Ben Daniel ruhumda bedenim içinde incindim, ve başımın görümleri beni üzdü.
16 Ayakta durmakta olanların birine yaklaştım, ve tüm bu şeylerden ötürü gerçek nedir diye ondan sordum. Böylece bana anlattı, ve bu şeylerin yorumunu bana bildirdi.
17 Bu dört büyük canavar, yerden çıka-cak dört kraldır. 18 Ama krallığı Yüceler Yücesi'nin kutsalları alacak, ve sonsuza dek, yani sonsuzlara dek krallığı onlar edine-cekler.
19 O zaman hepsinden farklı olup çok korkunç olan, dişleri demirden ve tırnak-ları tunçtan olup yutan ve parçalayan, ve artakalanı ayaklarıyla çiğneyen dördün-cü canavarın,
20 Ve onun başında olan on boynuzun, ve çıkan öteki boynuzun gerçeği bilmek istedim; yani o boynuz ki, onun önünde üç boynuz düşmüştü, ve gözleri vardı, ve büyük şeyler söyleyen ağzı vardı, ve görünüşü öbürlerinkinden daha iriydi.
21 Baktım, ve kutsallarla o boynuz cenk-leşiyordu,
22 Ve günleri Eski olan gelip hüküm Yüceler Yücesi'nin kutsallarına verilince-ye kadar, ve krallığı kutsalların edin-dikleri zaman gelinceye kadar onları yendi.
23 Şöyle dedi: Dördüncü canavar, yer-yüzünde, tüm krallıklardan farklı olarak tüm yeryüzünü yutacak, ve onu çiğneyip parçalayan dördüncü bir krallık olacaktır.
24 Ve on boynuz bu krallıktan çıkacak on kraldır; ve onlardan sonra bir başkası çıkacak; ve öncekilerden farklı olup üç kral düşürecektir.
25 Ve Yüceler Yücesi'ne karşı sözler söyleyecek, ve Yüceler Yücesi'nin kut-sallarını hırpalayacak; ve zamanları ve yasayı değiştirmeyi tasarlayacak; ve bir vakte ve vakitlere ve yarım vakte kadar onun eline verilecekler.
26 Ama mahkeme kurulacak, ve egemenliğini sona kadar bitirip yok etmek için onu alacaklar.
27 Ve krallık ve egemenlik, ve tüm göğün altındaki krallığın büyüklüğü Yüceler Yücesi'nin kutsallarının halkına verilecek; onun krallığı sonsuz krallıktır, ve tüm egemenlikler ona kulluk edecek, ve baş eğecek.
28 İşin sonu buraya kadar. Ben Daniel'e gelince, düşüncelerim beni çok üzdü, ve benzim değişti; ama bu işi yüreğimde sakladım.
