TÜM krallık üzerinde bulunmak üzere, krallık üzerine yüz yirmi reis; 2 Ve onların üzerine, birincisi Daniel olmak üzere üç başkan koymak Darius'a iyi göründü; öyle ki, bu reisler başkanlara hesap versinler de, krala zarar dokunmasın.
3 O zaman bu Daniel başkanlardan ve reislerden üstün oldu, çünkü kendisinde âlâ bir ruh vardı; ve kral onu tüm krallık üzerine koymayı tasarladı.
4 O zaman başkanlar ve reisler Daniel'e karşı ülke işleri yüzünden şikâyet fırsatı aramaya çalıştılar, ama ne şikâyet fırsatı, ne de suç bulabildiler, çünkü o sadıktı, ve kendisinde ne bir yanlışlık, ne de suç bulundu.
5 O zaman bu adamlar, Bu Daniel'e karşı, kendi Allahı'nın yasası yüzünden bulmazsak, ona karşı şikâyet fırsatı bulmayacağız, dediler.
6 O zaman bu başkanlarla reisler krala toplandılar, ve ona şöyle dediler: Kral Darius, ebediyen yaşa.
7 Bir ilahtan, veya insandan, senden başkasından, ey kral, kim otuz güne kadar bir dilekte bulunursa, aslanlar çukuruna atılsın diye, bir kral kanunu, ve kuvvetli bir yasak konmak üzere, kral-lığın tüm başkanları, kaymakamları, ve reisleri, danışmanları, ve valileri, bir ara-da danıştılar.
8 Şimdi, ey kral, yasağı koy, Medler'in ve Persler'in değişmez kanununa göre yazıyı imza et de, değişmesin.
9 Bunun üzerine Kral Darius yazıyı ve yasağı imza etti.
10 Şimdi Daniel yazının imza olun-duğunu öğrenince evine gitti; ve odası-nın pencereleri Yeruşalim'e doğru açıktı; ve önceleri yaptığı gibi, günde üç defa diz çöktü, ve dua etti, ve Allahı'nın önün-de şükretti.
11 O zaman bu adamlar bir araya toplandılar, ve Daniel'i Allahı'nın önünde, dua etmekte ve yalvarmakta buldular.
12 O zaman yaklaşıp, kralın yasağı için kralın önünde dediler ki, Bir ilahtan, veya bir insandan, senden başkasından, ey kral, otuz güne kadar bir şey dileyen her adam aslanlar çukuruna atılsın diye, sen bir yasak imza etmedin mi? Kral cevap verip, Medler'in ve Persler'in değişmez kanununa göre bu şey doğrudur, dedi.
13 O zaman cevap verdiler, ve kralın önünde dediler ki, Yahuda sürgünlerin-den o Daniel, seni, ey kral, ve imza ettiğin yasağı saymıyor, ama günde üç defa duasını ediyor.
14 O zaman kral bu sözleri işitince kendi kendine gayetle gücendi, ve Daniel'i azat etmeyi yüreğine koydu; ve onu azat etsin diye güneş batıncaya kadar çalıştı.
15 O zaman bu adamlar krala toplan-dılar, ve krala, Ey kral, dediler, bil ki, Medler'in ve Persler'in yasasıdır, kralın koymuş olduğu hiçbir yasak ve kural değişmez.
16 O zaman kral emretti, ve Daniel'i getirdiler, ve aslanlar çukuruna attılar. Şimdi kral söyleyip Daniel'e dedi ki, Durmadan kendisine kulluk ettiğin Allahın, seni o azat edecektir.
17 Ve bir taş getirilip çukurun ağzına konuldu, ve Daniel'den ötürü hiçbir şey değişmesin diye, kral kendi mühür yüzüğüyle, ve büyük adamlarının mühür yüzüğüyle taşı mühürledi.
18 O zaman kral kendi sarayına gitti, ve yemek yemeden geceyi geçirdi, ve önüne saz takımı getirilmedi, ve uykusu kaçtı.
19 O zaman kral sabahleyin çok erken kalktı, ve aceleyle aslanlar çukuruna gitti.
20 Ve çukura yaklaşınca, Daniel'e kederli sesle feryat etti; kral söyleyip Daniel'e, Ey Daniel, dedi, yaşayan Allah'ın kulu, durmadan kendisine kulluk ettiğin Allahın, aslanlardan seni azat edebildi mi?
21 O zaman Daniel krala, Ey kral, dedi, ebediyen yaşa!
22 Allahım kendi meleğini gönderdi, ve aslanların ağzını kapadı, ve bana dokunmadılar; çünkü onun önünde bende suç bulunmadı; ve senin önünde de, ey kral, zararlı bir iş yapmadım.
23 O zaman kral onun için çok sevindi, ve Daniel'i çukurdan çıkarsınlar diye emretti. Böylece Daniel çukurdan çıkarıldı, ve kendisinde hiçbir incik bulunmadı, çünkü Allahı'na inanmıştı.
24 Ve kral emretti, ve Daniel'i suçlamış olan o adamları getirdiler, ve onları, çocuklarını, ve karılarını, aslanlar çukuruna attılar; ve daha çukurun dibine varmadan, aslanlar onları kaptılar, ve tüm kemiklerini kırdılar.
25 O zaman Kral Darius tüm yeryü-zünde oturan tüm halklara, uluslara, ve dillere yazdı: Esenliğiniz çok olsun!
26 Ferman ediyorum ki, tüm krallığım ülkesi içinde bulunan insanlar, Daniel'in Allahı'ndan titresinler ve korksunlar; çünkü o yaşayan Allah'tır, ve sonsuza dek var olacak, ve yıkılmayacak krallık onun krallığıdır, ve egemenliği sona kadar sürer.
27 Azat eder ve kurtarır, ve gökte ve yerde belirtiler ve harikalar işler; aslan-ların pençesinden Daniel'i azat eden odur.
28 Böylece, Darius'un krallığında, ve Persli Koreş'in krallığında, bu Daniel'in işleri iyi gitti.
