VE Nebukadnezzar'ın krallığının ikinci yılında, Nebukadnezzar düşler gördü; ve ruhu bunlarla sıkıldı, ve uykusu kaçtı.
2 O zaman düşleri krala anlatmak için sihirbazlar, ve falcılar, ve büyücüler, ve Kildaniler çağrılsın diye kral emretti. Böylece geldiler ve kralın önünde durdular.
3 Ve kral onlara, Bir düş gördüm, dedi, ve o düşü anlayayım diye ruhum sıkıldı.
4 O zaman Kildaniler krala Aramice söylediler: Ey kral, ebediyen yaşa; düşü bu kullarına anlat, ve yorumunu göstere-ceğiz.
5 Kral cevap verip Kildaniler'e, O şey aklımdan çıktı, dedi; eğer düşü ve yorumunu bana anlatmazsanız, parça parça edileceksiniz, ve evleriniz gübrelik edilecek.
6 Ama düşü ve yorumunu gösterirseniz, benden armağanlar ve ödüller ve büyük onur alacaksınız; bunun için düşü ve yorumunu bana gösterin.
7 Onlar yine cevap verip dediler ki, Kral bu kullarına düşü anlatsın, ve yorumunu göstereceğiz.
8 Kral cevap verip, Gerçekten vakit kazanmak istediğinizi biliyorum, dedi, çünkü o şeyin aklımdan çıkmış olduğunu görüyorsunuz.
9 Ama düşü bana bildirmezseniz, sizin için tek bir hüküm vardır; çünkü vakitler değişinceye kadar önümde söylemek için yalan ve bozuk sözler düzdünüz; bunun için siz bana düşü anlatın, ben de yorumunu gösterebileceğinizi anlayayım.
10 Kralın önünde Kildaniler cevap verip dediler ki, Kralın bu maddeyi gösterebilecek yeryüzünde insan yoktur; bunun için hiçbir kral, bir efendi, veya bir hükümdar, bir sihirbazdan, bir falcıdan, ya da bir Kildani'den böyle şeyler sorma-mıştır.
11 Ve kralın sorduğu şey güçtür, ve konutları etbedenle olmayan ilahlardan başka, kralın önünde bunu gösterecek kimse yoktur.
12 Bu nedenle kral öfkelendi ve çok gazaplandı, ve Babil'in tüm bilgelerini yok etsinler diye emretti.
13 Ve bilgelerin öldürülmesi için ferman çıktı; ve öldürülmeleri için Daniel ile arkadaşlarını aradılar.
14 O zaman, Babil'in bilgelerini öldür-mek için çıkmış olan kralın muhafız askerleri komutanı Aryok'a Daniel bilgece ve akıllıca cevap verdi;
15 Kralın komutanı Aryok'a cevap verip, Kral tarafından ferman neden bu kadar sıkı? dedi. O zaman Aryok işi Daniel'e anlattı.
16 O zaman Daniel içeri girdi, ve yorumu krala göstermek için kendisine vakit verilsin diye krala yalvardı.
17 O zaman Daniel evine gitti, ve arkadaşları Hananya'ya, Mişael'e, ve Azarya'ya işi bildirdi;
18 Öyle ki, bu sırdan ötürü göğün Allahı'ndan merhametler dilesinler de, Daniel ile arkadaşları Babil'in artakalan bilgeleriyle beraber mahvolmasınlar.
19 O zaman Daniel'e bu sır gece görümünde açıldı. o zaman Daniel göğün Allahı'na hamdetti.
20 Daniel cevap verip, Allah'ın adı ezel-den ebede kadar kutlu olsun, dedi; çünkü hikmet ve kuvvet onundur.
21 Ve zamanları ve mevsimleri değiştirir; krallar kaldırır, ve krallar diker; bilgelere bilgelik, ve anlayışlılara bilgi verir;
22 Derin ve gizli şeyleri açar; karanlığın içinde ne vardır bilir, ve ışık onun yanında yer tutmuştur.
23 Ey atalarımın Allahı, sen ki, bana hikmet ve kuvvet verdin, ve senden istediğimiz şeyi şimdi bana bildirdin, ben sana şükrederim, ve seni överim; çünkü kralın işini şimdi bize bildirdin.
24 Bunun için Daniel, Babil'in bilgele-rini helak etmek için kralın koymuş olduğu Aryok'un yanına girdi; gidip ona şöyle dedi: Babil'in bilgelerini yok etme; beni kralın önüne götür de, krala yorumu göstereyim.
25 O zaman Aryok Daniel'i hemen içeri, kralın önüne götürdü, ve ona şöyle dedi: Yahuda sürgünlerinden, krala yorumu bildirecek bir adam buldum.
26 Adı Belteşazzar olan Daniel'e kral cevap verip, Gördüğüm düşü ve yoru-munu sen bana bildirebilir misin? dedi.
27 Kralın huzurunda Daniel cevap verip, Kralın sorduğu sırrı bilgeler, falcılar, sihirbazlar, büyücüler krala göstere-mezler, dedi;
28 Ama gökte sırları açan bir Allah vardır, ve son günlerde ne olacağını Kral Nebukadnezzar'a o bildirmiştir. Senin düşün, ve yatağının üzerinde başının görümleri şunlardır:
29 Sana gelince, ey kral, bundan sonra ne olacak diye yatağının üzerinde zih-nine düşüncelerin geldi; ve sırları açan ne olacağını sana bildirdi.
30 Ama bana gelince, tüm yaşayan-lardan ziyade bende hikmet olduğu için değil, ancak yorumu krala bildirecek olanların uğruna, ve sen kendi yüreğinin düşüncelerini anlayasın diye, bu sır bana açıldı.
31 Sen, ey kral, gördün, ve işte büyük bir suret. Büyük, ve çok parlak olan bu suret senin önünde duruyordu; ve görü-nüşü korkunçtu.
32 Bu suretin başı has altından, göğsüyle kolları gümüşten, karnıyla kalçaları tunçtan,
33 Bacakları demirden, ayaklarının bir kısmı demirden bir kısmı balçıktandı.
34 Sen bakmaktaydın, o vakte kadar ki, bir taş el sürülmeden yerinden kesildi; o taş demirden ve balçıktan olan ayak-larından sureti vurdu, ve onları parça parça etti.
35 O zaman demir, balçık, tunç, gümüş, ve altın birlikte parçalandı, ve yaz har-manlarının saman ufağı gibi oldular; ve onları rüzgâr kaldırdı, ve onlar için bir yer bulunmadı; ve sureti vurmuş olan taş büyük bir dağ oldu, ve tüm yeryüzünü doldurdu.
36 Düş budur; ve kralın önünde yoru-munu söyleyeceğiz.
37 Sen, ey kral, kralların kralısın; çünkü göğün Allahı sana bir krallık, kudret, ve kuvvet, ve yücelik vermiştir,
38 Ve insanoğullarının oturduğu her yerde, kırın hayvanlarını ve göğün kuşlarını senin eline vermiştir, ve seni hepsi üzerine hükümdar etmiştir; altından olan baş sensin.
39 Ve senden sonra, senden aşağı başka bir krallık çıkacak; ve tüm dünya üzerinde hükümranlık sürecek olan tunç-tan başka üçüncü bir krallık çıkacak.
40 Ve dördüncü krallık demir gibi kuv-vetli olacak, çünkü demir her şeyi par-çalar ve kırar; ve onların hepsini, ezen demir gibi, parçalayacak ve ezecek.
41 Ve mademki ayaklarla parmakların bir kısmının çömlekçi balçığından, ve bir kısmının demirden olduğunu gördün, bölünmüş bir krallık olacak; ama kendi-sinde demirin kuvveti olacak, çünkü de-miri balçık çamuruyla karışık gördün.
42 Ve ayak parmaklarının bir kısmı demirden, ve bir kısmı balçıktan olduğu gibi, böylece krallığın bir kısmı kuvvetli ve bir kısmı dayanıksız olacak.
43 Ve mademki demiri balçık çamuruyla karışık gördün, insanlar tohumuyla karışacaklar; ama demir balçıkla karışmadığı gibi onlar da birbirine yapışmayacaklar.
44 Ve o kralların günlerinde göğün Allahı sonsuza dek harap olmayacak bir krallık kuracak, ve krallık başka bir halka bıra-kılmayacak; ancak bu krallıkların hepsini o parçalayacak ve bitirecek, ve kendisi ebediyen duracak.
45 Mademki el sürülmeden dağdan bir taş kesildiğini, ve demiri, tuncu, balçığı, gümüşü, ve altını parçaladığını gördün; bundan sonra ne olacağını büyük Allah krala bildirmiştir; ve düş gerçek, ve yorumu doğrudur.
46 O zaman Kral Nebukadnezzar yüz üstü düştü, ve Daniel'e tapındı, ve ona sunu ve hoş kokular sunsunlar diye emretti.
47 Kral Daniel'e cevap verip, Mademki sen bu sırrı açabildin, dedi, gerçekten sizin Allahınız, ilahların Allahı, ve kral-ların Rabbi'dir, ve sırlar açan odur.
48 O zaman kral Daniel'i büyük etti, ve ona birçok büyük hediyeler verdi, ve onu tüm Babil İli üzerine önder, Babil'in tüm bilgeleri üzerine valilerin başı etti.
49 O zaman Daniel kraldan diledi, o da Şadrak'ı, Meşak'ı, ve Abednego'yu Babil İli işleri üzerine koydu; ama Daniel kral kapısında oturuyordu.
