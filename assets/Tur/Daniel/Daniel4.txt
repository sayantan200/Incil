KRAL Nebukadnezzar'dan tüm yeryü-zünde oturan halklara, uluslara, ve dillere: Esenliğiniz çok olsun.
2 Yüce Allah'ın benim için yapmış olduğu belirtileri, ve harikaları ilan etmek bana iyi göründü.
3 Belirtileri ne büyük! ve harikaları ne kuvvetli! onun krallığı sonsuz krallıktır, ve egemenliği devirden devre sürer.
4 Ben, Nebukadnezzar, evimde rahat, ve sarayımda refah içindeydim.
5 Beni korkutan bir düş gördüm; ve yatağım üzerinde düşüncelerim, ve başımın görümleri beni üzdü.
6 Bu yüzden Babil'in tüm bilgelerini önü-me getirsinler de, bu düşün yorumunu bana bildirsinler diye ferman ettim.
7 O zaman sihirbazlar, falcılar, Kildani-ler, ve büyücüler içeri girdiler; ve ben onların önünde düşü söyledim, ama yorumunu bana bildirmediler.
8 Ama sonunda, ilahımın adına göre adı Belteşazzar olan, kutsal ilahların ruhu kendisinde bulunan Daniel önüme geldi; ve düşü onun önünde söyledim:
9 Ey Belteşazzar, sihirbazların başı, kutsal ilahların ruhu sende olduğunu, ve hiçbir sırrın sana güçlük vermediğini bil-diğim için, gördüğüm düşün görümlerini, ve onun yorumunu bana söyle.
10 Yatağımın üzerinde başımın görüm-leri şöyleydi: Baktım, ve, işte, yeryü-zünün ortasında bir ağaç vardı, ve çok yüksekti.
11 Ağaç büyüdü ve gelişti, ve boyu göğe erişti, ve tüm yeryüzünün ucuna kadar görülüyordu.
12 Yaprakları güzel, ve meyvesi çoktu, ve onda herkes için yiyecek vardı; kırın hayvanları altında gölgelendi, ve göğün kuşları onun dallarına kondu, ve her etbeden ondan beslendi.
13 Yatağımın üzerinde başımın görüm-lerinde gördüm, ve, işte, koruyucu ve kutsal biri gökten indi.
14 Yüksek sesle bağırdı, ve şöyle dedi: Ağacı kesin, ve dallarını kesin, yaprak-larını yolun, ve meyvesini saçın; hayvanlar onun altından, ve kuşlar dallarından kaçsın.
15 Ama köklerinin kütüğünü demir ve tunçla çemberleyip yerde, kırın taze otu içinde bırakın; ve göğün çiyiyle ıslansın; ve yerin otunda hayvanlarla beraber payı olsun;
16 Onun insan yüreği değişilsin, ve ona hayvan yüreği verilsin; ve üzerinden yedi vakit geçsin.
17 Bu madde koruyucuların fermanıyla, ve talep kutsal olanların sözüyle olmuş-tur, öyle ki, yaşayanlar insanların kral-lığında en Yüce Olan'ın hükümranlık sürdüğünü, ve dilediği adama onu verdiğini, ve insanların en aşağısını onun üzerine diktiğini bilsin.
18 Ben, Kral Nebukadnezzar, bu düşü gördüm; şimdi sen, ey Belteşazzar, yorumunu söyle, çünkü ülkemin tüm bilgeleri yorumu bana bildiremiyorlar; ama sen bildirebilirsin, çünkü kutsal ilahların ruhu sendedir.
19 O zaman, adı Belteşazzar olan Daniel, bir saat şaşkın durdu, ve düşünceleri kendisini üzdü. Kral söyleyip, Belteşazzar, dedi, düş ve yorumu seni üzmesin. Belteşazzar cevap verip, Efendim, dedi, bu düş senden nefret edenlerin, ve yorumu düşmanlarının başına olsun!
20 O gördüğün ağaç ki, büyüdü ve gelişti, boyu göğe erişti, ve tüm yeryüzünde görülüyordu;
21 O ağaç ki, yaprakları güzel ve mey-vesi çoktu, ve onda herkes için yiyecek vardı; kırın hayvanları altında oturdu, ve göğün kuşları dallarına kondu;
22 O ağaç sensin, ey kral, sen ki, büyü-dün ve güçlü oldun, çünkü büyüklüğün artıp göğe, ve egemenliğin yeryüzünün ucuna erişti.
23 Ve mademki kral koruyucu ve kutsal birinin gökten inmekte olduğunu gördü, ve, Ağacı kesin, ve onu harap edin; ama köklerinin kütüğünü demir ve tunçla çemberleyip yerde, kırın taze otu içinde bırakın, ve göğün çiyiyle ıslansın, ve üzerinden yedi vakit geçinceye kadar, kırın hayvanlarıyla beraber payı olsun, diyordu;
24 Ey kral, yorum, ve efendim kralın üzerine gelen en Yüce'nin fermanı şudur:
25 Seni insanlar arasından kovacaklar, ve senin konutun kır hayvanlarıyla beraber olacak, ve sana öküzler gibi ot yedirecekler, ve seni göğün çiyiyle ıslan-dıracaklar, ve insanların krallığı üzerinde en Yüce'nin hükümranlık sürdüğünü, ve onu dilediği adama verdiğini bilinceye kadar, senin üzerinden yedi vakit geçecek.
26 Ve mademki ağacın köklerinin kütüğü bırakılsın diye emrettiler; sen, göklerin hükümranlık sürdüğünü bildikten sonra krallığın senin için temin edilecek.
27 Bu yüzden, ey kral, öğüdüm sana makbul olsun, ve doğrulukla günahlarını, ve fakirlere acımakla fesatlarını kırıp at; belki rahatın uzatılır.
28 Bunların hepsi kral Nebukadnez-zar'ın başına geldi.
29 On iki ayın sonunda Babil krallığı sarayı üzerinde geziniyordu.
30 Kral söyleyip dedi ki, Kral evi olsun diye, kuvvetimin kudretiyle ve görke-mimin yüceliği için yapmış olduğum büyük Babil bu değil mi?
31 Söz daha kralın ağzındayken gökten bir ses indi: Ey Kral Nebukadnezzar, sana söyleniyor: Krallık senden gitti;
32 Ve seni insanlar arasından kovacak-lar, ve senın konutun kır hayvanlarıyla beraber olacak; sana öküzler gibi ot yedirecekler; ve insanların krallığı üzerinde en Yüce'nin hükümranlık sürdüğünü, ve onu dilediği adama verdiğini bilinceye kadar, senin üzerinden yedi vakit geçecek.
33 Bu şey Nebukadnezzar üzerinde, hemen o saat yerine geldi; ve insanlar arasından kovuldu, ve saçı kartal tüyleri gibi ve tırnakları kuşlarınki gibi uzayın-caya kadar, öküzler gibi ot yedi, ve bedeni göğün çiyiyle ıslandı.
34 Ve o günlerin sonunda, ben, Nebu-kadnezzar, gözlerimi göğe kaldırdım, ve aklım başıma geldi, ve en Yüce'ye hamdettim, ve ebediyen yaşayanı övüp onurlandırdım; çünkü onun egemenliği sonsuz egemenliktir, ve krallığı devirden devre sürer;
35 Ve dünyada oturanların hepsi bir hiç sayılır; ve göğün ordusunda ve dünyada oturanların arasında dileğine göre işler; ve onun elini durduracak, ve ona, Ne yapıyorsun? diyecek kimse yoktur.
36 O vakitte aklım başıma geldi; ve kral-lığımın yüceliği için görkemim ve parlak gösterişim yine üzerime geldi; ve danış-manlarımla büyük adamlarım beni aradılar; ve krallığımda pekiştirildim, ve bana âlâ büyüklük eklendi.
37 Şimdi ben Nebukadnezzar göğün Kralı'nı överim, ve yükseltip onu onurlan-dırırım; çünkü onun tüm işleri gerçek ve yolları adalettir; ve kibirle yürüyenleri alçaltmaya gücü yeter.
