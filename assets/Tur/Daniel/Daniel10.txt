PERS Kralı Koreş'in üçüncü yılında, adı Belteşazzar çağrılan Daniel'e bir şey açıldı; ve bu şey gerçekti, ama belirlenen zaman uzaktı; ve bu şeyi anladı, ve onun görümde anlayışı vardı.
2 O günlerde, ben Daniel, üç hafta yas tutuyordum.
3 Tam üç hafta doluncaya kadar, iyi yemek yemedim, ve ağzıma et ve şarap girmedi, ve hiç yağ sürünmedim.
4 Ve birinci ayın yirmi dördüncü günün-de ben, büyük ırmağın, Hiddekel'in kenarındayken,
5 O zaman gözlerimi kaldırıp baktım, ve işte ketenler giyinmiş, ve beline saf Ufaz altını kuşanmış bir adam;
6 Onun bedeni de sarı yakut gibi, ve yüzü şimşek görünüşü gibi, ve gözleri alevli meşaleler gibi, ve kolları ve ayak-ları cilalı tunç gibi, ve sözlerinin gürlemesi bir kalabalık gürlemesi gibiydi.
7 Ve ben, Daniel, görümü yalnız ben gördüm; ve benimle beraber olan adam-lar görümü görmediler; ancak onların üzerine büyük bir titreme düştü, öyle ki gizlenmek için kaçtılar.
8 Bundan dolayı ben yalnız kaldım, ve bu büyük görümü gördüm, ve bende kuvvet kalmadı; ve yüzümün rengi bozuldu, ve kuvvetimi tutamadım.
9 Yine de sözlerinin sesini işittim; ve sözlerinin sesini işitince yüz üstü derin uykuya daldım, ve yüzüm yerdeydi.
10 Ve, işte, bir el bana dokundu, ve beni dizlerimle el ayalarımın üzerine koydu.
11 Ve bana, Ey Daniel, çok sevilen adam, dedi, sana söylediğim sözleri anla, ve ayağa kalk; çünkü şimdi sana gönderildim. Ve bana bu sözü söyle-yince titreyerek ayakta durdum.
12 O zaman bana, Ey Daniel, korkma, dedi; çünkü sözlerin, anlamaya ve Allahın'ın önünde kendini alçaltmaya yürek koyduğun ilk günden işitildi; ve senin sözlerinden ötürü ben geldim.
13 Ama Pers krallığının reisi, yirmi bir gün bana karşı durdu; ama, işte, başreislerden biri olan Mikael bana yardım etmeye geldi; ve ben orada, Pers krallarının yanında alıkonuldum.
14 Şimdi son günlerde senin halkının başına ne geleceğini sana anlatmaya geldim; çünkü bu görüm daha çok günler içindir.
15 Ve bana böyle sözler söyleyince, yüzümü yere eğdim, ve dilsiz kaldım.
16 Ve, işte, insanoğullarına benzeyen biri dudaklarıma dokundu, o zaman ağzımı açıp söyledim, ve karşımda durana dedim ki, Efendim, bu görümle sıkıntılarım üzerime döndü, ve kuvvetimi tutamıyorum.
17 Çünkü bu efendimin kulu nasıl bu efendimle konuşabilir? çünkü ben, şimdiden bende kuvvet tükendi, ve içimde soluk kalmadı.
18 O zaman sanki adam görünüşünde olan biri yine bana dokundu, ve beni kuvvetlendirdi.
19 Ve dedi ki, Korkma, ey çok sevilen adam, sana esenlik olsun, kuvvetlen, evet, kuvvetlen. Ve bana söyleyince kuvvetlenip dedim ki, Söyle, efendim; çünkü beni kuvvetlendirdin.
20 O zaman dedi ki, Sana niçin geldiğimi biliyor musun? ve şimdi Pers reisiyle cenkleşmeye döneceğim; ve ben gidince, işte, Yunan reisi gelecek.
21 Ama gerçek yazısında çizilmiş olanı sana bildireceğim; ve bu şeylerde reisiniz Mikael'den başka bana destek olan kimse yok.
