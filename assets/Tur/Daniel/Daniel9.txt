MEDLER tohumundan Ahaşveroş'un oğlu Darius'un birinci yılında, o Darius ki, Kildaniler ülkesi üzerine kral edilmişti,
2 Onun krallığının birinci yılında, ben Daniel, Yeruşalim'in yıkımları süresinin dolması için, RAB tarafından Yeremya peygambere sözü gelmiş olan yılların sayısını kitaplardan anladım, yetmiş yıl.
3 Ve çulda, ve külde, duayla, ve yalvarışlarla, oruçla Rab Allah'ı aramak için ona yöneldim.
4 Ve Allahım RAB'be dua ettim, ve itiraf edip dedim ki, Ya Rab, kendini seven-lerle ve emirlerini tutanlarla antlaşmayı ve merhameti koruyan, büyük ve korkunç Allah,
5 Biz günah işledik, ve fesat ettik, ve şer yaptık, ve senin emirlerinden ve hüküm-lerinden saparak asi olduk;
6 Ve krallarımıza, reislerimize, ve atalarımıza, ve tüm ülke halkına, senin adınla söylemiş olan peygamber kullarını dinlemedik.
7 Ya Rab, doğruluk sana özgüdür, ama bugünde olduğu gibi, yüzler utancı biz-lere, Yahuda erlerine, ve Yeruşalim'de oturanlara, ve sana karşı işlemiş olduk-ları suçtan ötürü kendilerini sürmüş olduğun tüm ülkelerde, yakında ve uzakta olan İsrail'in hepsine aittir.
8 Ya Rab, yüzler utancı bizlere, kral-larımıza, reislerimize, ve atalarımıza aittir, çünkü sana karşı günah işledik.
9 Merhametler ve bağışlamalar Allahımız Rab'be özgüdür; ona karşı asi olduğumuz halde;
10 Ve peygamber kulları eliyle önümüze koymuş olduğu yasalarında yürümek üzere, Allahımız RAB'bin sözünü dinle-medik.
11 Evet, senin sözünü dinlemesinler diye, tüm İsrail saparak senin yasandan öte geçtiler; ve Allah kulu Musa'nın yasasında yazılmış olan ant ve lanet üzerimize döküldü; çünkü ona karşı günah işledik.
12 Ve, üzerimize büyük kötülük getire-rek, bize karşı ve bize hükmetmekte olan hakimlerimize karşı, sözlerini pekiş-tirdi: çünkü Yeruşalim'e yapıldığı gibi tüm gök altında yapılmamıştır.
13 Musa'nın yasasında yazılmış olduğu gibi, tüm bu kötülük başımıza geldi; ama fesatlarımızdan dönelim, ve senin gerçeğini anlayalım diye Allahımız RAB'bin önünde dua etmedik.
14 Bu yüzden RAB bu kötülük üzerine uyanık durup onu üzerimize getirdi; çünkü yaptığı tüm işlerinde Allahımız RAB adildir, çünkü onun sözünü biz dinlemedik.
15 Ve şimdi, sen ki, halkını Mısır ülkesinden kuvvetli elle çıkardın, ve bugün olduğu gibi kendine ün kazandın, ey Allahımız Rab! biz günah işledik, biz şer yaptık.
16 Tüm doğruluğun uyarınca, ya Rab, sana yalvarırım, kendi şehrin Yeruşalim'den, kutsal dağından öfken ve kızgınlığın dönsün; çünkü bizim günahlarımız ve atalarımızın fesatları yüzünden Yeruşalim'le kendi halkın çevremizdekilerin hepsine rezil oldu.
17 Şimdi bunun için, ey Allahımız, bu kulunun duasını ve yalvarışlarını dinle, ve viran olan kendi makdisinin üzerine yüzünü Rab'bin uğruna parlat.
18 Ey Allahım, kulağını eğ, ve işit; gözlerini aç, ve viranelerimize, ve adınla çağrılan şehre bak; çünkü doğruluğu-muzdan değil, ancak senin büyük merhametlerinden ötürü yalvarışlarımızı önüne sunuyoruz.
19 Ya Rab, dinle; ya Rab, bağışla; ya Rab, işit ve yap; kendi uğruna geciktir-me, ey Allahım, çünkü kendi şehrin ve halkının üzerine senin adın çağrılıyor.
20 Ve ben daha söylemekte, ve dua etmekte, ve günahımı, ve halkım İsrail'in günahını itiraf etmekte, ve Allahım'ın kutsal dağı için yalvarışlarımı Allahım RAB'bin önüne sunmaktayken;
21 Evet, ben daha duada söylemekte-yken, başlangıçta görümde görmüş olduğum Cebrail adam, akşam sunusu vakitlerinde tez uçarak bana dokundu.
22 Ve bana anlattı, ve benimle konuşup, Ey Daniel, dedi, sana hikmet ve anlayış vermek üzere şimdi çıktım.
23 Senin yalvarışlarının başlangıcında emir çıktı, ben de sana bildirmeye geldim; çünkü sen çok sevilen birisin; bu nedenle işi anla, ve görümü düşün.
24 Başkaldırıyı bitirmek, ve günahlara son vermek, ve fesat için kefaret etmek, ve sonsuz doğruluğu içeri getirmek, ve görümü ve peygamberliği mühürlemek, ve en Kutsal'ı meshetmek için kendi halkın üzerine, ve senin kutsal şehrin üzerine yetmiş hafta saptanmıştır.
25 Bunun için bil ve anla ki, Yeruşalim'i eski haline koymak ve bina etmek için emrin çıkmasından Reis Mesih'e kadar yedi hafta, ve altmış iki hafta olacak; o yine sokakla ve surla yapılacak, bu da sıkıntı vakitlerinde olacak.
26 Ve altmış iki haftadan sonra Mesih kesilip atılacak, ama kendisi için değil; ve gelecek reisin halkı, şehri ve makdisi yıkacak; ve onun sonu tufanla olacak, ve savaşın sonuna kadar yıkımlar karar-laştırılmıştır.
27 Ve birçoklarıyla antlaşmayı bir hafta için pekiştirecektir; ve haftanın ortasında kurbanla sunuyu kaldıracak; ve iğrenç-liklerin kanatları için onu harap edecek; ve tam sona kadar kararlaştırılmış olan, viranenin üzerine dökülecektir.
