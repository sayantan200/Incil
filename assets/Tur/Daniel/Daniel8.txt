BAŞLANGIÇTA bana görünen görümden sonra, Kral Belşazzar'ın krallığının üçüncü yılında, bana, yani ben Daniel'e, bir görüm göründü.
2 Ve görümde gördüm; ve vaki oldu ki, ben gördüğüm zaman Elam İli'ndeki Şuşan sarayındaydım; ve görümde gör-düm, ve ben Ulay Irmağı yanındaydım.
3 O zaman gözlerimi kaldırıp baktım, ve, işte, ırmağın önünde bir koç durmakta-ydı, ve iki boynuzu vardı; ve bu iki boy-nuz yüksekti; ancak biri ötekinden daha yüksekti, ve yüksek olanı sonradan çıktı.
4 Koçu batıya, ve kuzeye, ve güneye doğru tos vurmakta gördüm; öyle ki, onun önünde hiçbir hayvan duramadı, ve onun elinden azat eden yoktu; ama dilediği gibi yaptı, ve büyük oldu.
5 Ve ben düşünmekteyken, işte tüm yeryüzü üzerine batıdan bir teke geldi, ve ayağı yere dokunmuyordu; ve keçinin gözleri arasında göze çarpan bir boynuzu vardı.
6 Ve ırmağın önünde durmakta olduğunu gördüğüm, iki boynuzu olan koçun yanına geldi, ve onun üzerine kuvvetinin şiddetiyle seğirtti.
7 Ve koçun yanına yaklaşmakta olduğu-nu gördüm, ve ona karşı kudurdu, ve koçu vurup iki boynuzunu kırdı, ve koçta onun önünde durmaya kuvvet yoktu; ve onu yere çaldı, ve onu çiğnedi; ve onun elinden koçu azat edebilen yoktu.
8 Bunun için teke pek çok büyüdü; ve güçlü olunca, büyük boynuz kırıldı; ve onun yerine, göğün dört rüzgârına doğru, göze çarpan dört boynuz çıktı.
9 Ve onların birinden küçük bir boynuz çıktı, ve güneye doğru, ve doğuya doğ-ru, ve güzel ülkeye doğru çok büyüdü.
10 Ve göğün ordusuna kadar büyüdü; ve bu ordunun ve yıldızlardan bazılarını yere düşürdü, ve onları çiğnedi.
11 Evet, ordunun reisine kadar kendisini büyüttü; ve günlük sunu onun eliyle kaldırıldı, ve makdisinin yeri yıkıldı.
12 Ve başkaldırı yüzünden günlük sunu-ya karşı ona bir ordu verildi; ve gerçeği yere çaldı, ve istediğini yaptı, ve işi iyi gitti.
13 O zaman söylemekte olan bir kutsal kişi işittim; ve o söz söyleyene başka bir kutsal kişi dedi ki, Makdisi de orduyu da ayak altında çiğnemeye vermek üzere, günlük sunu ve yıkıcı başkaldırı için olan bu görüm ne vakte kadar?
14 Ve bana dedi ki, İki bin üç yüz gün oluncaya kadar; makdis o zaman temizlenecek.
15 Ve vaki oldu ki, ben, yani ben Da-niel, bu görümü görünce, onu anlayayım diye araştırdım; o zaman, işte, karşımda biri durdu, sanki bir insan görünüşü.
16 Ve Ulay kıyıları arasından bir adam sesi işittim, o seslenip dedi ki, Ey Cebrail, görümü buna anlat.
17 Böylece durduğum yere yakın geldi, ve o gelince ben korktum, ve yüz üstü düştüm; ve bana dedi ki, Anla, ey insanoğlu; çünkü bu görüm sonun vaktinde olacak.
18 Şimdi benimle söyleşirken, yüzüm yerde olarak derin uykuya daldım; ve bana dokunup beni ayakta durdurdu.
19 Ve dedi ki, İşte, gazabın son vaktinde ne olacağını ben sana bildireyim; çünkü son belirlenen zamanda olacak.
20 Gördüğün iki boynuzu olan koç Medya ve Pers krallarıdır.
21 Ve o kıllı keçi Yunanıstan kralıdır; ve gözleri arasında olan büyük boynuz birinci kraldır.
22 Şimdi kırılmış, ve yerine dört boynuz çıkmış olana gelince, o ulustan dört krallık çıkacak, ama onun kudretinde olmayacaklar.
23 Ve onların krallığının son vaktinde başkaldıranlar ölçülerini doldurunca, sert yüzlü, ve bilmeceler anlayan bir kral çıkacak.
24 Ve onun kudreti kuvvetli olacak, ama kendi kudretiyle değil; ve şaşılacak surette harap edecek, ve işi iyi gidecek, ve istediğini yapacak; ve güçlüleri ve kutsal halkı helak edecek.
25 Ve siyasetiyle elinde hileyi meyveli kılacak; ve kendisini yüreğinde büyü-tecek, ve barışla birçoklarını helak edecek; ve reisler Reisi'ne karşı ayakla-nacak; ama kendisine el dokunmadan kırılacak.
26 Ve söylenmiş olan bu akşam ve sabah görümü gerçektir; bunun için sen görümü kapa; çünkü çok günler için olacak.
27 Ve ben, Daniel, bayıldım, ve günlerce hasta oldum; sonra kalkıp kralın işlerini yaptım; ve bu görüme şaştım, ama onu anlayan yoktu.
