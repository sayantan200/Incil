KRAL Belşazzar, büyük adamlarından bin kişiye büyük bir ziyafet yaptı, ve o bin kişinin önünde şarap içti.
2 Belşazzar şarapla zevklenirken, babası Nebukadnezzar'ın Yeruşalim'deki tapınaktan çıkarmış olduğu altın ve gümüş kapları getirsinler ve kral, ve büyük adamları, karıları, ve cariyeleri onlarla içsinler diye, emretti.
3 O zaman Yeruşalim'de olan Allah evi tapınağından çıkarılmış altın kapları getirdiler; ve kral, ve büyük adamları, karıları, ve cariyeleri onlarla içtiler.
4 Şarap içtiler, ve altın, ve gümüş, tunç, demir, ağaç, ve taş ilahları övdüler.
5 O saatte, bir insan elinin parmakları göründü, ve kandilliğin karşısında kral sarayının duvar sıvası üzerine yazdı; ve kral yazan bu elin ayasını gördü.
6 O zaman kralın benzi değişti, ve düşünceleri kendisini üzdü; şöyle ki belinin oynak yerleri çözüldü, ve dizleri birbirine çarptı.
7 Falcıları, Kildaniler'i, ve büyücüleri getirsinler diye, kral yüksek sesle bağırdı. Ve kral söyleyip Babil'in bilgelerine dedi ki, Bu yazıyı kim okursa, ve yorumunu bana bildirirse, kendisine erguvani giydirilecek, ve boynuna altın gerdanlık takılacak, ve krallık içinde üçüncü hükümdar olacaktır.
8 O zaman kralın tüm bilgeleri içeri girdi; ama yazıyı okuyamadılar, ve yorumunu krala bildiremediler.
9 O zaman Kral Belşazzar çok üzüldü, ve benzi değişti, ve büyük adamları şaşırdılar.
10 Kralın ve büyük adamlarının sözleri üzerine kraliçe ziyafet evine geldi; kraliçe söyleyip, Ey kral, dedi, ebediyen yaşa! düşüncelerin seni üzmesin, ve benzin değişmesin.
11 Senin krallığında, kutsal ilahların ruhu kendisinde olan bir adam vardır; ve ba-banın günlerinde, kendisinde ışık ve anlayış, ve ilahların hikmeti gibi hikmet bulunmuştur; ve baban, Kral Nebukad-nezzar, sihirbazların, falcıların, Kildani-ler'in, büyücülerin başı olsun diye, ey kral, senin baban onu koydu;
12 Çünkü kralın, adını Belteşazzar koyduğu bu Daniel'de âlâ bir ruh, ve bilgi, ve anlayış, düşleri yorumlama, ve bilmeceleri açma, ve düğümleri çözme ruhu bulunmuştur. Şimdi Daniel çağrılsın, ve yorumu o gösterecektir.
13 O zaman Daniel kralın önüne getirildi. Ve kral söyleyip Daniel'e dedi ki, Babam kralın Yahuda'dan getirmiş olduğu Yahuda sürgünlerinden olan o Daniel sen misin?
14 Senin için işittim ki, sende ilahların ruhu varmış, ve ışık ve anlayış ve çok iyi hikmet sende bulunuyormuş.
15 Ve şimdi bu yazıyı okusunlar, ve yorumunu bana bildirsinler diye, önüme bilgeler, falcılar, getirildi; ama bu şeyin yorumunu gösteremediler.
16 Ve senin için işittim ki, yorumlar çıkarabilirmişsin, ve düğümler çözebilir-mişsin; şimdi bu yazıyı okuyabilirsen, ve yorumunu bana bildirebilirsen, sana erguvani giydirilecek, ve boyuna altın gerdanlık takılacak, ve krallık içinde üçüncü hükümdar olacaksın.
17 O zaman Daniel cevap verip kralın önünde, Armağanların senin olsun, dedi, ve ödüllerini başkasına ver; ben yine yazıyı krala okuyacağım, ve yorumunu ona bildireceğim.
18 Ey sen kral, en yüce Allah baban Nebukadnezzar'a bir krallık, ve bü-yüklük, ve yücelik, ve görkem vermişti;
19 Ve ona verdiği büyüklük yüzünden tüm halklar, uluslar ve diller önünde titrediler ve korktular; dilediği adamı öldürür, ve dilediği adamı sağ bırakırdı; ve dilediği adamı yükseltir, ve dilediği adamı alçaltırdı.
20 Ama yüreği yükselip, zihni taşkınlığa kadar katılaşınca, krallık tahtından indi-rildi, ve yüceliği üzerinden alındı;
21 Ve insanoğulları arasından kovuldu, ve yüreği hayvanlarınki gibi edildi, ve yaban eşekleriyle oturdu; ona öküzler gibi ot yedirdiler, ve insanların krallığı üzerinde en yüce Allah'ın hükümranlık sürdüğünü, ve onu dilediği adama verdiğini bilinceye kadar, bedeni göğün çiyiyle ıslandı.
22 Ve onun oğlu sen, ey Belşazzar, bunların hepsini bildiğin halde yüreğini alçaltmadın,
23 Ama göğün Rabbi'ne karşı kendini yükselttin; ve onun evinin kaplarını senin önüne getirdiler, ve sen, ve büyük adam-ların, karıların, ve cariyelerin, onlarla şarap içtiniz; ve gümüş, ve altın, tunç, demir, ağaç ve taş ilahları, görmeyen, ve işitmeyen, ve bilgisi olmayan ilahları övdün; ve Allah'a yücelik vermedin, o Allah ki, soluğun onun elindedir, ve tüm yolların onundur.
24 O zaman el ayası onun tarafından gönderildi, ve bu yazı çizildi.
25 Ve çizilen yazı şudur: MENE, MENE, TEKEL, UFARSIN.
26 Bu şeyin yorumu şudur: MENE; Allah senin krallığını saydı, ve ona son verdi.
27 TEKEL; terazide tartıldın, ve eksik bulundun.
28 FERES; krallığın bölündü, ve Medler'le Persler'e verildi.
29 O zaman Belşazzar emretti, ve Daniel'e erguvani giydirdiler, ve boynuna altın gerdanlık taktılar, ve krallık içinde üçüncü hükümdar olacaktır, diye onun için ilan ettiler.
30 Kildaniler Kralı Belşazzar o gecede öldürüldü.
31 Ve Med Darius altmış iki yaşlarında olarak krallığı aldı.
