SAMUEL de Saul'a, RAB halkı üzerine, İsrail üzerine, kral olarak seni meshetmek için beni gönderdi, dedi; ve şimdi RAB'bin sözlerini dinle.
2 Orduların RAB'bi şöyle diyor: Ama-lek'in İsrail'e yaptığını, Mısır'dan çıktığı zaman yolda ona karşı nasıl durduğunu hatırlıyorum.
3 Şimdi git ve Amalek'i vur, ve onların her şeyini tümüyle yok et, ve onları esir-geme; ama hem erkek hem de kadını, çocuk ve emzikte olanı, öküz ve koyunu, deve ve eşeği öldür.
4 Ve Saul halkı çağırdı, ve onları Telaim'de saydı, iki yüz bin yaya, ve Yahuda'dan on bin kişi.
5 Ve Saul Amalek şehrine geldi, ve vadide pusu kurdu.
6 Ve Saul Kenîler'e, Gidin, ayrılın, dedi, Amalekîler'in arasından inin de sizi onlarla beraber helak etmeyeyim; çünkü Mısır'dan çıktıkları zaman siz tüm İsrail çocuklarına lütuf gösterdiniz. Ve Kenîler Amalekîler arasından ayrıldılar.
7 Ve Saul Havila'dan Mısır'ın önünde olan Şur'a varıncaya kadar Amalekîler'i vurdu.
8 Ve Amalekîler Kralı Agag'ı sağ olarak tuttu, ve tüm halkı tamamen kılıçtan geçirdi.
9 Fakat Saul ve halk Agag'ı, ve koyunlarla sığırların ve semiz hayvan-ların en iyilerini, ve kuzuları, ve her iyi şeyi esirgediler, ve onları tümüyle yok etmek istemediler; fakat değersiz ve zayıf olan her şeyi tümüyle yok ettiler.
10 O zaman Samuel'e RAB'bin sözü gelip dedi ki,
11 Saul'u kral ettiğime nadim oldum; çünkü artık ardımdan döndü, ve emir-lerimi yapmadı. Ve Samuel üzüldü; ve tüm gece RAB'be feryat etti.
12 Ve Saul'u sabahleyin karşılamak için Samuel erken kalktı; ve Samuel'e bildirip, Saul Karmel'e geldi, dedi, ve kendisine bir âbide dikip döndü, ve geçip Gilgal'a indi.
13 Ve Samuel Saul'un yanına geldi, ve Saul ona, Sen RAB tarafından kutsana-sın, dedi; ben RAB'bin emrini yaptım.
14 Ve Samuel, Öyleyse kulaklarıma gelen bu koyun melemesi, ve işittiğim sığır böğürmesi nedir? dedi.
15 Ve Saul, Onları Amalekîler'den getir-diler, dedi; çünkü halk senin Allahın RAB'be kurban etmek için koyunlarla sığırların en iyilerini esirgedi; ve artakalanları tümüyle yok ettik.
16 O zaman Samuel Saul'a, Dur da bu gece RAB'bin bana söylediğini sana bildireyim, dedi. O da, Söyle, dedi.
17 Ve Samuel, Sen kendi gözünde küçük olduğun zaman İsrail oymak-larının başı olmadın mı? dedi; ve RAB seni İsrail üzerine kral olarak meshetti;
18 Ve RAB seni yola gönderip, Git, dedi, ve günahkârları Amalekîler'i tümüyle helak et, ve onlar yok oluncaya kadar kendilerine karşı savaş.
19 Öyleyse niçin RAB'bin sözünü dinle-medin, ve çapul malına atılıp RAB'bin gözünde kötü olanı yaptın?
20 Ve Saul Samuel'e, Evet, dedi, RAB'bin sözünü dinledim, ve RAB'bin beni gönderdiği yola gittim, ve Amalek Kralı Agag'ı getirdim, ve Amalekîler'i tümüyle yok ettim.
21 Fakat halk çapul malından koyunları ve sığırları, tümüyle yok edilecek şeyle-rin başlıcasını, senin Allahın RAB'be Gilgal'da kurban etmek için aldı.
22 Ve Samuel, RAB kendi sözünün din-lenmesinden hoşlandığı kadar yakmalık sunulardan ve kurbanlardan hoşlanır mı? dedi. İşte, itaat etmek kurbandan, ve dinlemek koçların yağından daha iyidir.
23 Çünkü isyan falcılık günahı gibidir, ve inatçılık fesat ve putperestlik gibidir. Mademki RAB'bin sözünü reddettin, o da seni krallıktan reddetti.
24 Ve Saul Samuel'e, Günah işledim, dedi; çünkü RAB'bin emrinden ve senin sözlerinden öte geçtim, çünkü halktan korkup onların sözünü dinledim.
25 Şimdi bunun için, sana yalvarırım, günahımı bağışla da benimle beraber geri dön de RAB'be tapınayım.
26 Ve Samuel Saul'a, Seninle geri dönmem, dedi; çünkü RAB'bin sözünü reddettin, RAB de İsrail üzerine kral olmayasın diye seni reddetti.
27 Ve Samuel gitmek için döndüğü zaman, Saul onun cübbesinin eteğine yapıştı, ve o yırtıldı.
28 Ve Samuel ona, Bugün RAB senin üzerinden İsrail krallığını yırttı, dedi, ve onu senden daha iyi olana, senin bir komşuna verdi.
29 Ve İsrail'in Kuvveti de yalan söyle-mez, ve nadim olmaz; çünkü insan değil ki nadim olsun.
30 O zaman o, Günah işledim, dedi; sana yalvarırım, şimdi halkımın ihti-yarları karşısında, ve İsrail'in karşısında bana hürmet et, ve benimle beraber geri dön, ve senin Allahın RAB'be tapınayım.
31 Böylece Samuel Saul'un ardınca geri döndü; ve Saul RAB'be tapındı.
32 O zaman Samuel, Amalekîler Kralı Agag'ı buraya, bana getirin, dedi. Ve Agag onun yanına neşeli geldi. Ve Agag, Mutlaka ölüm acısı geçmiştir, diyordu.
33 Ve Samuel, Senin kılıcın kadınları nasıl çocuksuz bıraktıysa, senin annen de kadınlar arasında öylece çocuksuz kalacaktır, dedi. Ve Samuel Gilgal'da, RAB'bin önünde Agag'ı parçaladı.
34 O zaman Samuel Rama'ya gitti; ve Saul kendi evine, Saul Gibeası'na çıktı.
35 Ve öldüğü güne kadar Samuel bir daha Saul'u görmeye gelmedi; yine de Samuel Saul için yas tutuyordu. Ve RAB Saul'u İsrail üzerine kral etmiş olduğuna nadim oldu.
