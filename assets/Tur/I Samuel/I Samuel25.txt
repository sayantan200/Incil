VE Samuel öldü; ve tüm İsrail toplanıp onun için dövündüler, ve onu Rama'da kendi evinde gömdüler. Ve Davut kalkıp Paran çölüne indi.
2 Ve Maon'da bir adam vardı, ve onun işi Karmel'deydi; ve adam çok büyüktü, ve üç bin koyunuyla bin keçisi vardı; ve Karmel'de koyunlarını kırkıyordu.
3 Şimdi adamın adı Nabal, ve karısının adı Abigail'di; ve kadın çok anlayışlı, ve bakılışı güzeldi; adam ise, kaba ve işlerinde kötüydü; ve o Kaleb evindendi.
4 Ve Nabal'ın koyunlarını kırkmakta olduğunu Davut çölde işitti.
5 Ve Davut on uşak gönderdi, ve Davut uşaklara, Karmel'e çıkın, dedi; ve Nabal'ın yanına gidin, ve benim adımla ona selam edin;
6 Ve refah içinde yaşayana şöyle der-siniz: Hem sana esenlik olsun, hem de evine esenlik, ve seninkilerin hepsine esenlik olsun.
7 Ve şimdi, sende kırkıcılar olduğunu işittim; şimdi senin çobanların yanımız-daydılar, ve onları incitmedik, ve Kar-mel'de bulundukları tüm günler hiçbir şeylerinin eksildiğini görmediler.
8 Genç adamlarına sor, ve sana bildire-cekler; bunun için genç adamlar senin gözünde lütuf bulsunlar; çünkü iyi günde geldik; sana yalvarırım, kullarına, ve oğlun Davut'a elinden geleni ver.
9 Ve Davut'un genç adamları gelince, Davut'un adıyla Nabal'a tüm bu sözlere göre söyleyip sustular.
10 Ve Nabal cevap verip Davut'un uşaklarına dedi ki, Davut kim oluyor? Yesse'nin oğlu da kim oluyor? bugünlerde çok kullar var ki, her biri efendisinden kaçıyor.
11 Ekmeğimi, ve suyumu, ve kırkıcılarım için boğazladığım hayvanlarımın etini alıp da, nereden olduklarını bilmediğim adamlara mı vereyim?
12 Böylece Davut'un genç adamları yollarına dönüp geri gittiler, ve gelip bu sözlerin hepsine göre ona bildirdiler.
13 Ve Davut adamlarına, Her adam kılıcını kuşansın, dedi. Ve her adam kılıcını kuşandı; ve Davut da kılıcını kuşandı; ve dört yüz adam kadar Davut'un ardınca çıktılar, ve iki yüz kişi eşyaların yanında kaldı.
14 Ama genç adamlardan biri Nabal'ın karısı Abigail'e bildirip, İşte, dedi, efen-dimize selam etmek için Davut çölden ulaklar gönderdi; ve onları tersledi.
15 Fakat o adamlar bize çok iyi davran-dılar; ve biz cefa çekmedik, kırda olduğumuz vakit, onlarla yürüdüğümüz tüm günler hiçbir şeyimiz kaybolmadı;
16 Koyunları güderken, yanlarında olduğumuz tüm günler, gece gündüz bizim için siper oldular.
17 Şimdi bunun için bil ve ne yapacağını düşün; çünkü efendimize karşı, tüm evine karşı kötülük kararlaştırılmıştır; çünkü öyle Belial oğludur ki, kendisine kimse söz söyleyemiyor.
18 O zaman Abigail çabuk davrandı, ve iki yüz ekmek, ve iki tulum şarap, ve hazırlanmış beş koyun, ve beş ölçek kavrulmuş buğday, ve yüz salkım kuru üzüm, ve iki yüz parça basılmış incir aldı, ve eşeklere yükletti.
19 Ve uşaklarına, Önüme geçin, dedi; işte, ben arkanızdan geliyorum. Fakat kocası Nabal'a bildirmedi.
20 Ve öyle oldu ki, kadın eşeğe binmiş olarak dağın kapalı tarafından inerken, işte, karşısında Davut'la adamları iniyorlardı; ve kadın onlarla karşılaştı.
21 Şimdi Davut demişti ki, Gerçekten, bu adamın çölde olan tüm şeylerini boş yere korudum, ve onun tüm şeylerinden hiçbiri eksilmedi; ve bana iyilik yerine kötülükle ödedi.
22 Eğer sabah ışığına kadar ona tüm ait olanlardan duvara işeyen herhangi birini bırakırsam, Allah Davut'un düşmanlarına böylesini ve daha ziyadesini yapsın.
23 Ve Abigail Davut'u görünce çabuk davranıp eşekten indi, ve Davut'un önünde yüz üstü düştü, ve yere kapandı.
24 Ve ayaklarına düşüp, Bu fesat benim üzerimde, efendim, benim üzerimde olsun, dedi; ve bırak, cariyen sana söylesin, ve cariyenin sözlerini dinle.
25 Sana yalvarırım, Nabal'dan, bu Belial adamından dolayı efendim yüreğine dert koymasın; çünkü adı nasılsa kendisi de öyledir; adı Nabal'dır, ve kendisinde ahmaklık vardır; ve ben cariyen, efendi-min gönderdiği genç adamlarını görmedim.
26 Şimdi bunun için, efendim, yaşayan RAB'bin hakkı için, ve senin hayatın hakkı için, mademki RAB seni kana gir-mekten, ve kendin için elinle öç almak-tan alıkoydu, şimdi düşmanların ve efen-dimin kötülüğünü arayanlar Nabal gibi olsunlar.
27 Ve şimdi cariyenin efendime getirdiği bu hediye efendimin ardınca yürüyen genç adamlara verilsin.
28 Sana yalvarırım, cariyenin suçunu bağışla; çünkü RAB mutlaka efendime emin bir ev yapacaktır, çünkü efendim RAB'bin cenklerini ediyor; ve tüm günlerinde sende kötülük bulunmadı.
29 Yine de bir adam seni kovalamak ve canını almak için kalktı, ama efendimin canı Allahın RAB'bin yanında hayat demetinde bağlı kalacaktır; ve düşman-larının canlarını, sapanın ortasından atar gibi atacaktır.
30 Ve vaki olacak ki, RAB senin hak-kında söylemiş olduğu iyiliğin hepsine göre efendime yapmış, ve seni İsrail üzerine hükümdar kılmış olacağı zaman,
31 Ne boş yere kan dökmüş, ve ne de efendime kendisi için öç almış olması, sana keder, ve efendime yürek acısı olmayacaktır; ama RAB efendime iyilik ettiği zaman cariyeni hatırla.
32 Ve Davut Abigail'e, İsrail'in Allahı RAB'be hamdolsun ki, bugün beni karşılamaya seni gönderdi, dedi;
33 Ve nasihatin kutlu olsun, ve sen kutsanasın; kana girmekten, ve öcümü kendi elimle almaktan beni bugün sen alıkoydun.
34 Çünkü gerçekten sana kötülük et-mekten beni alıkoyan İsrail'in Allahı, ya-şayan RAB'bin hakkı için, eğer beni karşılamak üzere çabuk davranıp gel-meseydin, mutlaka sabah ışığına kadar Nabal'a duvara işeyen hiçbiri kalmazdı.
35 Böylece kendisine getirmiş olduğu şeyleri Davut onun elinden aldı; ve ona, Esenlikle evine çık, dedi; bak, senin sözünü dinledim, ve şahsını kabul ettim.
36 Ve Abigail Nabal'ın yanına geldi; ve, işte, evinde ziyafet vardı, bir kral ziyafeti gibi. Ve Nabal'ın yüreği içinde neşeliydi, ve kendisi çok sarhoştu; ve sabah ışığına kadar az olsun çok olsun kadın ona bir şey bildirmedi.
37 Ama sabahleyin vaki oldu ki, Nabal şaraptan ayıldığı vakit karısı bu şeyleri ona bildirdi, ve içinde yüreği öldü, ve kendisi taş gibi oldu.
38 Ve vaki oldu ki, yaklaşık on gün sonra RAB Nabal'ı vurdu ki, öldü.
39 Ve Davut Nabal'ın öldüğünü işitin-ce, Nabal eliyle olan utancımın davasını gören, ve kulunu kötülükten alıkoyan RAB'be hamdolsun, dedi; çünkü Nabal'ın kötülüğünü RAB onun başına döndürdü. Ve Davut Abigail'i kendisine karı olarak almak üzere gönderip onunla söyleşti.
40 Ve Davut'un kulları Karmel'e Abiga-il'in yanına gelince ona, Davut seni kendisine karı olarak almak için bizi sana gönderdi, diye söylediler.
41 Ve kadın kalkıp yüz üstü yere eğildi, ve, İşte, dedi, cariyen efendimin kulları-nın ayaklarını yıkamak için hizmetçi olsun.
42 Ve Abigail çabuk davrandı, ve kendi ardınca giden beş genç kadınıyla beraber kalkıp eşeğe bindi; ve Davut'un ulakları ardınca gitti, ve onun karısı oldu.
43 Davut Yizreel'den Ahinoam'ı da aldı; ve ikisi de onun karısı oldular.
44 Ama Saul, kızı Mikal'ı, Davut'un karısını, Gallim'den Laiş oğlu Palti'ye vermişti.
