VE vaki oldu ki, Davut'la adamları üçüncü gün Ziklag'a vardıkları za-man, işte, Amalekîler güneye ve Ziklag'a akın etmişlerdi, ve Ziklag'ı vurmuşlar, ve onu ateşe vermişlerdi,
2 Ve orada olan kadınlardan kimseyi öldürmeyip küçükten büyüğe kadar esir almışlardı; ve onları sürüp yollarına gitmişlerdi.
3 Böylece Davut'la adamları şehre geldiler; ve, işte, şehir yakılmıştı; ve onların karıları, ve oğullarıyla kızları esir götürülmüşlerdi.
4 O zaman Davut'la yanında olan halk, kendilerinde ağlamak için kuvvet kalmayıncaya kadar, yüksek sesle ağladılar.
5 Ve Davut'un iki karısı, Yizreelî Ahinoam ve Karmelî Nabal'ın karısı Abigail esir götürülmüşlerdi.
6 Ve Davut çok sıkıldı; çünkü halk, Onu taşlayalım, diyorlardı; çünkü tüm halkın, her adamın, oğullarından, ve kızlarından dolayı, canı yanıyordu. Ama Davut Allahı RAB'le kuvvet buldu.
7 Ve Davut Ahimelek'in oğlu kâhin Abiatar'a, Sana yalvarırım, bana efodu buraya getir, dedi. Ve Abiatar efodu oraya Davut'a getirdi.
8 Ve Davut, Bu akıncıların ardını kova-layayım mı? onlara yetişecek miyim? diye RAB'den sordu. Ve ona, Kovala, dedi, çünkü mutlaka onlara yetişeceksin, ve her şeyi mutlaka kurtaracaksın.
9 Böylece Davut yanında olan altı yüz adamla gitti, ve Besor Deresi'ne vardılar, geri kalanlar orada durdular.
10 Fakat Davut dört yüz adamla kovala-maktaydı, çünkü Besor Deresi'ni geçe-meyecek kadar yorgun olan iki yüz kişi durmuşlardı.
11 Ve kırda bir Mısırlı buldular, ve onu Davut'a getirdiler, ve ona ekmek verdiler, ve yedi; ve ona su içirdiler;
12 Ve ona bir dilim basılmış incirle iki salkım kuru üzüm verdiler, ve yedikten sonra, ruhu kendine yine geldi; çünkü üç gün ve üç gecedir ekmek yememiş ve su içmemişti.
13 Ve Davut ona, Sen kiminsin? ve neredensin? dedi. Ve o, Ben bir Ama-lekînin kulu, Mısırlı bir gencim, dedi; ve efendim beni bıraktı, çünkü üç gün oluyor ki, hasta düştüm.
14 Biz Keretîler'in güneyine, ve Yahuda'nın sınırına, ve Kaleb'in güne-yine akın ettik; ve Ziklag'ı ateşe verdik.
15 Ve Davut ona, Beni bu akıncılara indirebilir misin? dedi. Ve adam, Beni öldürmeyeceğine ve efendimin eline teslim etmeyeceğine Allah hakkı için bana ant iç de seni bu akıncılara indireyim, dedi.
16 Ve onu indirdiğinde, işte, tüm yer üzerine yayılmışlardı; Filistliler ülkesin-den ve Yahuda ülkesinden almış oldukları tüm büyük çapuldan ötürü yiyip içiyor ve oynuyorlardı.
17 Ve Davut gün ağarma vaktinden er-tesi gün akşamına kadar onları vurdu; ve onlardan develere binip kaçan dört yüz gençten başka hiçbir adam kurtulmadı.
18 Ve Davut Amalekîler'in almış oldukla-rının hepsini geri aldı; ve Davut iki karısını kurtardı.
19 Ve büyük olsun küçük olsun, oğullar ve kızlar, ve çapul malından, ve onların almış oldukları hiçbir şey eksik bulun-madı; Davut hepsini geri aldı.
20 Ve Davut tüm koyunlarla sığırları aldı, ve bunları öbür hayvanların önünden sürüp, Bu Davut'un çapuludur, diyor-lardı.
21 Ve Davut, kendi ardınca yürüyeme-yecek kadar yorgun olup Besor Dere-si'nde bırakmış oldukları iki yüz adamın yanına vardı; ve bunlar Davut'u karşıla-mak, ve kendisiyle beraber olan halkı karşılamak için çıktılar, ve Davut halka yaklaştığı zaman onlara selam etti.
22 O zaman Davut'la beraber gidenler-den tüm şerir ve Belial adamları cevap verip, Madem bizimle beraber gitmediler, dedi, kurtardığımız çapul malından onlara hiçbir şey vermeyeceğiz, alıp gitsinler diye her adama ancak karısını ve çocuklarını vereceğiz.
23 O zaman Davut, RAB'bin bize verdiği şeyi böyle yapmayacaksınız, kardeşle-rim, dedi; bizi o korudu, ve üzerimize gelen akıncıları elimize verdi.
24 Çünkü bu işte sizin sözünüzü kim dinler? çünkü cenge inenin payı neyse, eşyanın yanında kalanın payı da o ola-caktır; eşit paylaşacaklar.
25 Ve vaki oldu ki, o günden sonra bunu İsrail için bugüne dek bir kural ve kanun yaptı.
26 Ve Davut Ziklag'a gelince, İşte, RAB'bin düşmanlarından alınan çapul-dan size bir hediye, diyerek Yahuda ihtiyarlarına, yani dostlarına,
27 Beytel'de olanlara, ve güneydeki Ramot'ta olanlara, ve Yattir'de olanlara,
28 Ve Aroer'de olanlara, ve Sifmot'ta olanlara, ve Eştemoa'da olanlara,
29 Ve Rakal'da olanlara, ve Yerahme-elîler'in şehirlerinde olanlara, ve Kenî-ler'in şehirlerinde olanlara,
30 Ve Horma'da olanlara, ve Koraşan'da olanlara, ve Atak'ta olanlara,
31 Ve Hebron'da olanlara, ve Davut'la adamlarının çok kez gitmiş oldukları yer-lerin hepsine çapul malından gönderdi.
