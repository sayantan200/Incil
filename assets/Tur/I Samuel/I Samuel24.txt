VE vaki oldu ki, Saul Filistliler'in ardından döndüğü zaman, kendisine, İşte, Davut En-gedi çölündedir, diye bildirildi.
2 O zaman Saul tüm İsrail'den üç bin seçme adam aldı, ve yaban keçileri kayaları üzerinde Davut'la adamlarını aramak için gitti.
3 Ve yol kenarındaki koyun ağıllarına geldi, ve orada bir mağara vardı; ve Saul ayaklarını örtmek için oraya girdi. Ve Davut'la adamları mağaranın iç tarafında oturuyorlardı.
4 Ve Davut'un adamları kendisine, İşte, dediler, RAB'bin sana, İşte, düşmanını senin eline vereceğim, ve gözünde iyi görüneni ona yapacaksın, dediği gün bugündür. Ve Davut kalktı, ve Saul'un cübbesinin eteğini gizlice kesti.
5 Ve ondan sonra vaki oldu ki, Saul'un eteğini kesmiş olduğundan dolayı Davut'un yüreği sıkıldı.
6 Ve adamlarına dedi ki, RAB bana gös-termesin ki, efendime, RAB'bin mesihine karşı bu işi yapayım, ona el uzatayım, çünkü o RAB'bin mesihidir.
7 Böylece Davut bu sözlerle adamlarının önüne geçti, ve Saul'a karşı kalkmaya bırakmadı. Ve Saul mağaradan kalkıp yoluna gitti.
8 Ondan sonra Davut da kalktı, ve mağaradan çıktı, ve Saul'un ardından, Efendim, kral! diye bağırdı. Ve Saul ar-kasına baktı, ve Davut yüzü yere doğru eğilip kapandı.
9 Ve Davut Saul'a, İşte, dedi, Davut senin zararını arıyor, diyen adamların sözlerini niçin dinliyorsun?
10 Bugün mağarada RAB'bin nasıl seni elime verdiğini, işte, gözün bugün gördü; ve seni öldürmemi söylediler; fakat gözüm seni esirgedi; ve dedim ki, Efen-dime karşı elimi uzatmam; çünkü RAB'bin mesihidir.
11 Üstelik bak, babam, evet, elimdeki cübbenin eteğine bak; senin cübbenin eteğini kesip seni öldürmediğimden bil ve gör ki, elimde kötülük ve suç yoktur, ve sen canımı almak için onu avladığın halde, ben sana karşı günah işlemedim.
12 Seninle benim aramda RAB hükmet-sin, ve RAB senden öcümü alsın; fakat benim elim sana karşı kalkmayacaktır.
13 Eskilerin meseli, Şerirlerden şer çıkar, dediği gibi, ama benim elim sana karşı kalkmayacaktır.
14 İsrail Kralı kimin ardından çıktı? sen kimin ardını kovalıyorsun? ölü bir köpeğin ardını, bir pirenin ardını.
15 Ve RAB hakim olsun, ve seninle benim aramda hükmedip baksın, ve benim davamı görsün, ve beni senin elinden azat etsin.
16 Ve vaki oldu ki, Davut bu sözleri Saul'a söylemeyi bitirdiği zaman Saul, Oğlum Davut, dedi, bu senin sesin mi? Ve Saul yüksek sesle ağladı.
17 Ve Davut'a dedi ki, Sen benden daha doğrusun; çünkü ben sana kötülükle öde-diğim halde sen bana iyilikle ödedin.
18 Ve bugün bana karşı iyi davrandığını belli ettin, çünkü RAB beni eline verdi, ve beni öldürmedin.
19 Çünkü bir adam düşmanını bulursa, onu iyilikle yoluna gönderir mi? bundan dolayı bugün bana yaptığın iş için RAB sana iyilikle ödesin.
20 Ve şimdi, işte, mutlaka kral olacağını, ve İsrail krallığının senin elinde pekiştiri-leceğini biliyorum.
21 Şimdi bunun için, benden sonra tohumumu kesmeyeceğine, ve babamın evinden benim adımı kaldırmayacağına, bana RAB'bin hakkı için ant iç.
22 Ve Davut Saul'a ant içti. Ve Saul evine gitti; ama Davut'la adamları hisara çıktılar.
