VE Zifîler Gibea'ya Saul'un yanına gelip, Davut, Yeşimon'un önünde olan Hakila Tepesi'nde gizlenmiyor mu? dediler.
2 O zaman Saul kalktı, ve Zif Çölü'nde Davut'u aramak için kendisiyle beraber İsrail'den seçme üç bin adam olarak Zif Çölü'ne indi.
3 Ve Saul Yeşimon önünde olan Hakila Tepesi'nde, yol kenarında ordugâh kur-du. Ve Davut çölde oturuyordu, ve Saul'un kendi ardına düşüp çöle geldiğini gördü.
4 Bunun için Davut çaşıtlar gönderdi, ve gerçekten Saul'un geldiğini anladı.
5 Ve Davut kalktı, ve Saul'un ordugâh kurmuş olduğu yere geldi; ve Davut Saul'la ordusunun komutanı Ner oğlu Abner'in yattığı yeri gördü; ve Saul siper içinde yatıyordu, ve halk onun etrafında konmuştu.
6 Ve Davut cevap verdi, ve Hittî Ahi-melek'e, ve Yoab'ın kardeşi, Zeruya oğlu Abişay'a söyleyip, Saul'un yanına, or-dugâha benimle beraber kim iner? dedi. Ve Abişay, Ben seninle inerim, dedi.
7 Böylece Davut'la Abişay geceleyin hal-kın yanına vardılar; ve, işte, Saul siper içinde yatmış uyuyordu, ve mızrağı başı ucunda yerde dikiliydi; ve Abner'le halk onun etrafında yatıyorlardı.
8 O zaman Abişay Davut'a, Allah bugün düşmanını senin eline verdi, dedi; ve şimdi, bırak onu bir kerede mızrakla yere çakayım, ve ikinci kez onu vurmam.
9 Ve Davut Abişay'a, Onu öldürme, dedi; çünkü RAB'bin mesihine kim elini uzatır da suçsuz olur?
10 Bundan başka Davut, Yaşayan RAB'bin hakkı için, RAB onu vuracaktır, dedi; ya günü gelecek de ölecektir; ya da cenge inecek, ve mahvolacaktır.
11 RAB'bin mesihine el uzatmaktan RAB beni esirgesin; ama, sana yalvarırım, şimdi başı ucundaki mızrağı ve su matarasını al da gidelim.
12 Böylece Davut Saul'un başı ucundan mızrağı ve su matarasını aldı; ve gittiler; ve hiçbir adam bunu görmedi, ve bunu bilmedi, ve uyanan olmadı; çünkü hepsi uyuyorlardı, çünkü RAB tarafından üzer-lerine derin uyku düşmüştü.
13 O zaman Davut karşı tarafa geçti, ve uzakta bir tepenin başında durdu; aralarında hayli mesafe vardı;
14 Ve Davut halka, ve Ner oğlu Abner'e, Ey Abner, cevap vermiyor musun? diye bağırdı. O zaman Abner cevap verip, Sen kimsin ki, krala bağırıyorsun? dedi.
15 Ve Davut Abner'e, Sen bir yiğit değil misin? dedi; ve İsrail'de senin gibi kim var? niçin efendine, krala bekçilik etme-din? çünkü efendini, kralı öldürmek için halktan biri geldi.
16 Yaptığın bu şey iyi değildir. Yaşayan RAB'bin hakkı için, siz ölümü hak ettiniz, çünkü efendinize, RAB'bin mesihine bekçilik etmediniz. Ve şimdi bak, kralın başı ucunda olan mızrağı ve su matarası nerededir?
17 Ve Saul Davut'un sesini tanıdı, ve, Bu senin sesin midir, oğlum Davut? dedi. Ve Davut, Benim sesimdir, efen-dim, ey kral, dedi.
18 Ve dedi ki, Niçin efendim böyle ku-lunun ardını kovalıyor, ne yaptım ki? ya da elimde ne kötülük var?
19 Şimdi bunun için, sana yalvarırım, efendim kral kulunun sözlerini dinlesin. Eğer bana karşı seni ayaklandıran RAB ise, bir sunu kabul etsin; fakat eğer insan çocuklarıysa, onlar RAB'bin önünde lanetli olsunlar; çünkü RAB'bin mirasında kalmayayım diye, Git, başka ilahlara kulluk et, diyerek beni bugün kovdular.
20 Şimdi bunun için, RAB'bin yüzü önünde kanım toprağa düşmesin; çünkü dağlarda nasıl keklik avlıyorlarsa, İsrail'in kralı da bir tek pireyi aramak için öyle çıktı.
21 O zaman Saul, Ben günah işledim, dedi; dön, oğlum Davut; çünkü canım bugün senin gözünde değerli olduğu için artık sana kötülük etmeyeceğim; işte, akılsızlık ettim, ve pek çok yanıldım.
22 Ve Davut cevap verip, İşte kralın mızrağı! dedi, ve genç adamlardan biri gelsin de onu alsın.
23 RAB her adama doğruluğunu ve sadakatini ödesin; çünkü RAB bugün seni elime verdi, ama ben elimi RAB'bin mesihine uzatmak istemedim.
24 Ve, işte, nasıl senin hayatın bugün benim gözümde çok değerli olduysa, benim hayatım da RAB'bin gözünde öyle değerli olsun, ve beni her sıkıntıdan kurtarsın.
25 O zaman Saul Davut'a, Sen, oğlum Davut, kutsanasın, dedi; sen hem yiğitlik yapacak, hem de mutlaka yeneceksin. Böylece Davut yoluna gitti, Saul da yerine döndü.
