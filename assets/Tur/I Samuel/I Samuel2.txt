VE Hanna dua edip, Yüreğim RAB'de sevinçle coşuyor, dedi, boynuzum RAB'de yükseldi, düşmanlarıma karşı ağzım açıldı; çünkü senin kurtarışınla seviniyorum.
2 Kimse RAB gibi kutsal değildir; çünkü senden başka yoktur, ve Allahımız gibi kaya yoktur.
3 Artık büyük büyük söylemeyin; ağzı-nızdan küstahlık çıkmasın; çünkü RAB bilgi Allahı'dır; ve işler onun tarafından tartılır.
4 Yiğitlerin yayları kırıldı; ve ayağı sürçenler kuvvet kuşandılar.
5 Toklar ekmek için gündelikçi oldular; ve açlar rahata erdiler; öyle ki kısır kadın yedi çocuk doğurdu; çocukları çok olan kadınsa gevşiyor.
6 RAB öldürür, ve diriltir; mezara indirir, ve çıkarır.
7 RAB fakir eder, ve zengin eder; alçal-tır, ve yükseltir.
8 Reislerle beraber oturmak için, yücelik tahtını miras ettirmek için, fakiri toprak-tan kaldırır, dilenciyi gübrelikten yüksel-tir; çünkü yerin direkleri RAB'bindir, ve dünyayı onların üzerine kurdu.
9 Kutsallarının ayaklarını koruyacak, ve şerirler karanlıkta susturulacaktır; çünkü kuvvetle hiçbir adam başa çıkmaz.
10 RAB'bin hasımları parçalanacak; onların üzerine gökten gürleyecektir; RAB dünyanın uçlarına hükmedecektir; ve kralına kuvvet verecek, ve mesihinin boynuzunu yükseltecektir.
11 Ve Elkana Rama'ya evine gitti. Ve çocuk kâhin Eli'nin önünde RAB'be hizmet ediyordu.
12 Şimdi Eli'nin oğulları Belial oğulla-rıydı; RAB'bi tanımıyorlardı.
13 Ve kâhinlerin halkla olan âdeti şuydu: bir kimse kurban sunduğu zaman, et haşlanırken, kâhinin hizmetçisi elinde üç dişli bir çatalla gelirdi;
14 Ve leğene, ya da lengere, ya da kazana, ya da tencereye daldırırdı; çatalın çıkardığı her şeyi kâhin kendisi için alırdı. Oraya gelen tüm İsrailliler'e Şilo'da böyle yaparlardı.
15 İç yağını yakmadan önce de kâhinin hizmetçisi gelirdi, ve kurban sunan adama, Kâhine kızartmalık et ver; çünkü senden haşlanmış et değil, çiğ alacaktır, derdi.
16 Ve eğer adam ona, Önce mutlaka iç yağını yakacaklar, ve o zaman kendin için canının istediği kadar al, derse, o zaman ona, Hayır, derdi, şimdi bana vereceksin; ve eğer vermezsen zorla alırım.
17 Bunun için RAB'bin önünde genç adamların günahı gayet büyüktü; çünkü adamlar RAB'bin sunusunu hor görü-yorlardı.
18 Fakat çocuk Samuel keten efod kuşanmış olarak RAB'bin önünde hizmet ediyordu.
19 Üstelik annesi ona küçük bir cübbe yapardı, ve yıllık kurbanı sunmak için kocasıyla beraber çıktığı zaman her yıl ona getirirdi.
20 Ve Eli Elkana'yı ve karısını kutsayıp, RAB'be verdiği ödünç için RAB sana bu kadından tohum versin, dedi. Ve evlerine gittiler.
21 Ve RAB Hanna'yı ziyaret etti, ve ha-mile kalıp üç oğulla iki kız doğurdu. Ve çocuk Samuel RAB'bin önünde büyüdü.
22 Şimdi Eli çok yaşlandı; ve oğul-larının tüm İsrail'e yaptıklarının hepsini, ve Toplanma Çadırı'nın kapısında hizmet eden kadınlarla yattıklarını işitiyordu.
23 Ve onlara dedi ki, Niçin böyle şeyler yapıyorsunuz? çünkü tüm bu halktan kötü şeylerinizi işitiyorum.
24 Hayır, oğullarım, çünkü işittiğim haber iyi değildir; RAB'bin halkına suç ettiriyorsunuz.
25 Eğer adam adama karşı günah işlerse, hakim ona hükmeder; fakat bir adam RAB'be karşı günah işlerse, onun için kim yalvaracak? Fakat babalarının sözünü dinlemediler, çünkü RAB onları öldürmek istiyordu.
26 Ve çocuk Samuel gittikçe büyüyor, RAB'be ve insanlara da makbul oluyordu.
27 Ve bir Allah adamı Eli'ye geldi, ve ona dedi ki, RAB şöyle diyor: Mısır'da Firavun evine kulluk ettikleri zaman babanın evine kendimi göstermedim mi?
28 Ve sunağıma çıkmak, buhur yakmak, önümde efod giymek için kendime kâhin olarak İsrail'in tüm oymaklarından onu seçtim; ve İsrail çocuklarının ateşle yapı-lan tüm sunularını babanın evine verdim.
29 Meskenimde emrettiğim kurbanımı ve sunumu neden tepiyorsunuz, ve halkım İsrail'in tüm sunularının en âlâsı ile kendinizi semirtmek için kendi oğullarına benden ziyade neden hürmet ediyor-sun?
30 Bu nedenle İsrail'in Allahı RAB diyor ki, Gerçekten, senin evin ve babanın evi önümde ebediyen yürüyecekler, demiş-tim; fakat şimdi RAB diyor ki, Bu benden uzak olsun; çünkü bana hürmet edenlere hürmet edeceğim, ve beni hor görenler küçük düşürülecek.
31 İşte, senin evinde kocamış adam olmasın diye senin pazını, ve babanın evinin pazısını keseceğim günler geliyor.
32 İsrail'e edilecek iyilik içinde sen evi-min sıkıntısını göreceksin; ve senin evin-de artık hiç kocamış adam olmayacak.
33 Ve sunağımın yanından atmayaca-ğım senin adamın ise, senin gözlerini söndürmek ve canına keder vermek için olacaktır; ve senin ev halkının tüm çocukları gençken ölecekler.
34 Ve sana olacak belirti şudur; o senin iki oğlunun, Hofni'yle Finehas'ın başına gelecektir; ikisi de bir günde ölecek.
35 Ve kendim için sadık bir kâhin çıkara-cağım, o yüreğimde ve canımda olana göre yapacak; ve onun için sağlam ev yapacağım, ve sonsuza dek mesihimin önünde yürüyecektir.
36 Ve vaki olacak ki, senin evinden artakalan her adam gelecek ve bir parça gümüşle bir somun ekmek için ona eğilecek, ve, Sana yalvarırım, bir lokma ekmek yiyeyim diye beni bir kâhinlik hizmetine tayin et, diyecektir.v
