OZAMAN Davut Nob'a, kâhin Ahime-lek'in yanına geldi; ve Ahimelek titreyerek Davut'u karşılayıp ona, Niçin yalnızsın, dedi, ve yanında hiçbir adam yok?
2 Ve Davut kâhın Ahimelek'e, Kral bana bir iş emretti, dedi, ve bana, Seni gön-derdiğim ve sana emrettiğim iş hakkında kimse bir şey bilmesin; ve uşakları filan filan yere tayin ettim, dedi.
3 Şimdi bunun için senin yanında ne var? elime beş ekmek, ya da ne varsa ver.
4 Ve kâhin Davut'a cevap verip, Yanımda bayağı ekmek yok, dedi, ancak, uşaklar kendilerini kadından sakındılarsa, kutsal ekmek var.
5 Ve Davut kâhine cevap verip ona, Gerçekten üç günden beri kadından uzak kaldık, dedi; çıktığım zamandan beri, ve genç adamların kapları kutsaldır, ve ekmek, bugün kapta kutsal kılınmışsa da, bir taraftan bayağıdır.
6 Böylece kâhin ona kutsal ekmek verdi; çünkü RAB'bin önünden alındığı gün yerine sıcak ekmek koymak için kaldırılan huzur ekmeğinden başka orada ekmek yoktu.
7 Şimdi Saul'un kullarından bir adam o gün oradaydı; RAB'bin önünde alıkon-muştu; ve onun adı Edomî Doeg olup Saul'un çobanlarının başıydı.
8 Ve Davut Ahimelek'e, Burada yanında bir mızrak ya da bir kılıç yok mu? dedi, çünkü kralın işi acele olduğu için ne kılıcımı ne silahlarımı yanıma almadım.
9 Ve kâhin, Ela Vadisi'nde vurduğun Filistli Golyat'ın kılıcı, işte, o beze sarılı olarak efodun arkasındadır, dedi; eğer onu alırsan al; çünkü burada ondan başkası yoktur. Ve Davut, Onun eşi yoktur, dedi; onu bana ver.
10 Ve Davut kalkıp o gün Saul'un önünden kaçtı, ve Gat Kralı Akiş'in yanına gitti.
11 Ve Akiş'in kulları ona, Ülkenin kralı bu Davut değil mi? dediler; rakıslarda bir-birine, Saul öldürdü binlercesini, Davut da on binlercesini, diye ezgiler okumaları bunun hakkında değil midir?
12 Ve Davut bu sözleri yüreğine koydu, ve Gat Kralı Akiş'ten çok korktu.
13 Ve onların önünde tavrını değiştirdi, ve onların elinde kendisini deli gösterir, ve kapının kanatlarını tırmalardı, ve sal-yasını sakalına akıtırdı.
14 O zaman Akiş kullarına, İşte, dedi, görüyorsunuz ki, adam delidir; niçin onu yanıma getirdiniz?
15 Ben delilere muhtaç mıyım ki, önüm-de delilik etsin diye bunu getirdiniz? Bu adam benim evime girer mi?
