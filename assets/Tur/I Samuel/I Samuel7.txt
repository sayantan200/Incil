VE Kiryat-yearim adamları geldi, ve RAB'bin Sandığı'nı çıkardılar, ve onu tepede olan Abinadab'ın evinin içine getirdiler, ve RAB'bin Sandığı'nı bek-lemek için, oğlu Eleazar'ı kutsal kıldılar.
2 Ve vaki oldu ki, sandığın Kiryat-yearim'e konduğu günden sonra çok vakit geçti, ve yirmi yıl oldu; ve tüm İsrail evi RAB'bi özlediler.
3 Ve Samuel tüm İsrail evine söyleyip dedi ki, Eğer tüm yüreğinizle RAB'be dönüyorsanız, yabancı ilahları, ve Aş-toret'i aranızdan atın, ve yüreğinizi RAB'be çevirin, ve ancak ona kulluk edin; o da sizi Filistliler'in elinden azat edecek.
4 O zaman İsrail çocukları Baalim'i ve Aştoret'i attılar, ve ancak RAB'be kulluk ettiler.
5 Ve Samuel, Tüm İsrail'i Mizpa'ya toplayın, ve sizin için RAB'be dua edeceğim, dedi.
6 Ve Mizpa'ya toplandılar, ve su çektiler, ve RAB'bin önünde döktüler, ve o gün oruç tuttular, ve orada, RAB'be karşı günah işledik, dediler. Ve Samuel Mizpa'da İsrail çocuklarına hükmetti.
7 Ve İsrail çocuklarının Mizpa'ya toplan-dıklarını Filistliler işitince, ve Filistliler'in beyleri İsrail çocuklarına karşı çıktılar. Ve İsrail çocukları bunu işitince, Filist-liler'den korktular.
8 Ve İsrail çocukları Samuel'e, Bizi Filist-liler'in elinden kurtarsın diye Allahımız RAB'be bizim için feryat etmekten vaz geçme, dediler.
9 Ve Samuel bir süt kuzusu aldı, ve onu tümüyle yakmalık sunu için RAB'be sundu; ve Samuel İsrail için RAB'be feryat etti; ve RAB ona cevap verdi.
10 Ve Samuel yakmalık sunuyu sunar-ken Filistliler İsrail'e karşı savaşmak için yaklaştılar; ve RAB o gün Filistliler üzerine büyük sesle gürleyip onları şaşırttı; ve İsrail'in önünde vuruldular.
11 Ve İsrailliler Mizpa'dan çıkıp Filistliler'i kovaladılar, ve Beyt-kar altına varıncaya kadar onları vurdular.
12 O zaman Samuel bir taş alıp Mizpa'yla Şen arasına dikti, ve onun adını Ebenezer koyup, RAB bize buraya kadar yardım etti, dedi.
13 Böylece Filistliler alçaldılar, ve artık bir daha İsrail sınırı içine girmediler; ve Samuel'in tüm günlerince RAB'bin eli Filistliler'e karşıydı.
14 Ve Filistliler'in Ekron'dan Gat'a kadar İsrail'den almış oldukları şehirler İsrail'e geri verildi; İsrail bunların sınırlarını da Filistliler'in elinden azat etti. Ve İsrail'le Amorîler arasında barışıklık vardı.
15 Ve Samuel hayatının tüm günlerince İsrail'e hükmetti.
16 Ve yıldan yıla gidip sırayla Beytel'i, ve Gilgal'ı, ve Mizpa'yı dolaşırdı; ve tüm bu yerlerde İsrail'e hükmederdi.
17 Ve Rama'ya dönerdi, çünkü evi oradaydı; orada da İsrail'e hükmederdi; ve orada RAB'be bir sunak yaptı.
