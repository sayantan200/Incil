BUNUN için Davut oradan yola çıktı, ve Adullam mağarasına sığındı; ve kardeşleriyle babasının tüm ev halkı işittikleri zaman, oraya onun yanına in-diler.
2 Ve sıkıntıda olan herkes, ve borçlu olan herkes, ve canı yanmış olan herkes onun yanına toplandı; ve onların üzerine komutan oldu; ve onun yanında dört yüz adam kadar vardı.
3 Ve Davut oradan Moab Mizpesi'ne gitti; ve Moab Kralı'na, Sana yalvarırım, dedi, Allah'ın bana ne yapacağını ben bilinceye kadar babamla annem çıkıp yanınızda kalsınlar.
4 Ve onları Moab Kralı'nın önüne getirdi; ve Davut'un hisarda olduğu tüm günlerde onun yanında oturdular.
5 Ve Peygamber Gad Davut'a, Hisarda oturma, dedi, git, ve Yahuda ülkesine gir. Ve Davut gidip Heret ormanına girdi.
6 Saul, Davut'la yanında olan adam-ların bulunduklarını işitince; (Şimdi Saul Gibea'da oturuyordu, Rama'da bir ağacın altındaydı, ve mızrağı elindeydi, ve tüm kulları etrafında duruyorlardı;)
7 O zaman Saul etrafında duran kulları-na, Ey Benyaminîler, dedi, şimdi dinleyin; Yesse'nin oğlu hepinize tarlalar ve bağlar mı verecek, hepinizi binbaşı ve yüzbaşı mı edecek ki,
8 Hepiniz bana karşı düzen kurdunuz, ve benim oğlum Yesse'nin oğluyla ant-laşma yaptığı vakit kulağımı açan olma-dı, ve sizden benim için kederlenen olmadı, ya da, bugün olduğu gibi, pusu kurmak için oğlum bana karşı kulumu ayaklandırdı diye kulağımı açan olmadı?
9 O zaman Edomî Doeg cevap verdi, o da Saul'un kullarının yanında duruyordu, ve, Yesse'nin oğlunun Nob'a, Ahitub'un oğlu Ahimelek'in yanına geldiğini gördüm, dedi.
10 Ve onun için RAB'den sordu, ve ona azık verdi, Filistli Golyat'ın kılıcını da ona verdi.
11 O zaman kral, Ahitub'un oğlu kâhin Ahimelek'i, ve babasının tüm ev halkını, Nob'da olan kâhinleri çağırmak için adam gönderdi; ve hepsi kralın yanına geldi.
12 Ve Saul, Ey Ahitub'un oğlu, şimdi dinle, dedi. Ve o, İşte ben, efendim, dedi.
13 Ve Saul ona dedi ki, Bugün olduğu gibi pusu kurmak için bana karşı ayaklansın diye kendisine ekmek ve kılıç vererek, ve onun için Allah'tan sorarak sen ve Yesse'nin oğlu neden bana karşı düzen kurdunuz?
14 O zaman Ahimelek krala cevap verip, Kralın damadı olan, emrinde bulunan, ve senin evinde itibarlı olan Davut gibi tüm kullarının arasında sadık olan kimdir? dedi.
15 Onun için Allah'tan sormaya o zaman mı başladım? benden uzak olsun; kral bu kulu üzerine, babamın tüm ev halkı üzerine suç atmasın; çünkü, küçük olsun büyük olsun, bu kulun bu işten bir şey bilmiyor.
16 Ve kral, Ahimelek, dedi, sen ve ba-banın tüm ev halkı, mutlaka öleceksiniz.
17 Ve kral yanında duran koşucu askere, Dönün, dedi, ve RAB'bin kâ-hinlerini öldürün; çünkü onlar da Davut'la elbirlik ettiler, çünkü onun kaçtığını bildiler de benim kulağımı açmadılar. Fakat kralın kulları RAB'bin kâhinlerini vurmak için ellerini uzatmak istemediler.
18 Ve kral Doeg'e, Sen dön, dedi, ve kâhinleri vur. Ve Edomî Doeg döndü, ve kâhinleri vurdu, ve o gün keten efod giyen seksen beş kişi öldürdü.
19 Ve kâhinlerin şehri olan Nob'u kılıçtan geçirdi, hem erkekleri hem de kadınları, çocukları ve emzikte olanları, ve öküzleri, ve eşekleri, ve koyunları kılıçtan geçirdi.
20 Ve Ahitub oğlu Ahimelek'in oğulla-rından Abiatar adlı biri kurtulup Davut'un ardınca kaçtı.
21 Ve Abiatar Saul'un RAB'bin kâhinle-rini öldürdüğünü Davut'a bildirdi.
22 Ve Davut Abiatar'a, Mademki Edomî Doeg oradaydı, mutlaka Saul'a bildire-ceğini o gün anlamıştım, dedi; babanın tüm ev halkının ölümüne ben sebep oldum.
23 Benim yanımda kal, korkma; çünkü benim canımı almak isteyen senin canını da almak istiyor; çünkü yanımda emni-yette olursun.
