OZAMAN Ammonî Nahaş çıktı, ve Yabeş-gilead'a karşı ordugâh kurdu; ve tüm Yabeş adamları Nahaş'a, Bizimle antlaşma yap, dediler, ve biz sana kulluk ederiz.
2 Ve Ammonî Nahaş onlara, Şu şartla sizinle antlaşma yaparım, dedi, hepinizin sağ gözünü çıkarayım da tüm İsrail'in üzerine bunu bir utanç edeyim.
3 Ve Yabeş ihtiyarları ona, Bize yedi gün ver de İsrail'in tüm sınırlarına ulaklar gönderelim, dediler; ve eğer bizi kurta-ran bir adam yoksa, o zaman sana çıka-rız.
4 O zaman ulaklar Saul'un Gibea şeh-rine geldiler, ve bu sözleri halka bildir-diler; ve tüm halk yüksek sesle ağladılar.
5 Ve, işte, Saul öküzlerin ardınca tarla-dan geldi; ve Saul, Halka ne oldu da ağlıyorlar? dedi. Ve Yabeş adamlarının sözlerini ona anlattılar.
6 Ve bu sözleri işittiği zaman Saul'un üzerine Allah'ın Ruhu geldi, ve öfkesi çok alevlendi.
7 Ve bir çift öküz alıp onları parça parça etti, ve onları ulaklar eliyle tüm İsrail sınırlarına gönderip dedi ki, Kim Saul'un ardınca ve Samuel'in ardınca çıkmazsa, öküzlerine böyle yapılacaktır. Ve halkın üzerine RAB korkusu düştü, ve bir adammış gibi çıktılar.
8 Ve onları Bezek'te sayınca, İsrail çocukları üç yüz bin, ve Yahuda adamları otuz bin kişiydiler.
9 Ve gelen ulaklara dediler ki, Yabeş-gileadlılar'a şöyle diyeceksiniz: Yarın, gün ısınınca sizin için yardım olacak. Ve ulaklar gelip Yabeşliler'e bildirdiler; onlar da sevindiler.
10 Bunun için Yabeş adamları Ammonî-ler'e, Yarın size çıkacağız, dediler, ve gözünüzde iyi olanın hepsini bize yapar-sınız.
11 Ve ertesi günde öyle oldu ki, Saul halkı üç bölüğe ayırdı; ve sabah nöbe-tinde ordugâhın içine girerek gün ısının-caya kadar Ammonîler'i vurdular; ve vaki oldu ki, artakalanlar dağıldı, öyle ki onlardan bir arada iki kişi kalmadı.
12 Ve halk Samuel'e, Üzerimize Saul mı kral olacak, diyen kimdir? dedi; o adamları verin de öldürelim.
13 Ve Saul, Bugün kimse öldürülmez, dedi; çünkü bugün RAB İsrail'de kurtuluş yaptı.
14 O zaman Samuel halka, Gelin, ve Gilgal'a gidelim, dedi, ve orada krallığı yenileyelim.
15 Ve tüm halk Gilgal'a gitti; ve orada, Gilgal'da Saul'u RAB'bin önünde kral ettiler; ve orada, RAB'bin önünde esenlik kurbanları kestiler; ve orada Saul'la tüm İsrail adamları çok sevindiler.
