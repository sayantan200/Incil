OZAMAN Samuel yağ şişesini aldı, ve onun başı üzerine döktü, ve onu öpüp dedi ki, Kendi mirası üzerine ko-mutan olarak RAB seni meshetti, değil mi?
2 Bugün yanımdan ayrıldıktan sonra Benyamin sınırında Zelzah'ta, Rahel'in mezarı yanında iki adam bulacaksın, ve onlar sana, Aramaya gittiğin eşekler bulundu, diyecekler; ve işte, baban eşek işini bıraktı, ve, Oğlum için ne yapayım? diye sizin kaygınıza düştü.
3 O zaman oradan ileri gidip Tabor ova-sına varacaksın; ve Allah'a, Beytel'e çı-kan, biri üç oğlak taşıyan, biri üç ekmek taşıyan, biri de bir tulum şarap taşıyan üç adam orada seni bulacaklar;
4 Ve sana selam verecekler, ve sana iki ekmek verecekler, sen de onların elinden alacaksın.
5 Ondan sonra Filist askerinin bulun-duğu Allah tepesine varacaksın; ve vaki olacak ki, oraya, şehre girdiğin zaman, önlerinde santur, ve tef, ve zurna, ve çenk olarak yüksek yerden inmekte olan bir peygamber zümresine rastlayacak-sın; ve onlar peygamberlik etmekte olacaklar;
6 Ve senin üzerine RAB'bin Ruhu gelecek, ve onlarla beraber peygamberlik edeceksin, ve değişip başka bir adam olacaksın.
7 Ve vaki olsun ki, sana bu belirtiler olunca, kendin için elinden geleni yap, çünkü Allah seninle beraberdir.
8 Ve benim önümce Gilgal'a ineceksin; ve, işte, yakmalık sunular sunmak, ve esenlik kurbanları kesmek için senin yanına ineceğim; ben senin yanına gelip ne yapacağını sana bildirinceye kadar yedi gün bekleyeceksin.
9 Ve öyle oldu ki, Samuel'in yanından yola çıkmak için sırtını çevirdiği zaman, RAB ona başka bir yürek verdi; ve o gün tüm bu belirtiler oldu.
10 Ve oraya, tepeye gelince, işte, onu bir peygamber zümresi karşıladı; ve ken-di üzerine Allah'ın Ruhu kuvvetle geldi, ve onların arasında peygamberlik etti.
11 Ve vaki oldu ki, önceden onu tanı-yanların hepsi, işte, peygamberlerle peygamberlik ettiğini gördüler, o zaman halk birbirine dediler ki, Kiş oğluna vaki olan bu şey nedir? Saul da mı peygamberler arasında?
12 Ve oralı bir adam cevap verip dedi ki, Ama onların babası kimdir? Bundan ötürü, Saul da mı peygamberler arasında? sözü mesel oldu.
13 Ve peygamberlik etmeyi bitirince yüksek yere geldi.
14 Ve Saul'un amcası ona ve uşağına, Nereye gittiniz? dedi. Ve o, Eşekleri ara-maya, dedi; ve bulunmadıklarını görünce Samuel'in yanına geldik.
15 Ve Saul'un amcası, Sana yalvarırım, dedi, Samuel'in sana ne dediğini bana bildir.
16 Ve Saul amcasına, Eşeklerin bulun-duğunu bize açıkça bildirdi, dedi. Fakat Samuel'in söylediği krallık sözünü ona bildirmedi.
17 Ve Samuel halkı Mizpa'ya, RAB'be topladı;
18 Ve İsrail çocuklarına dedi ki, İsrail'in Allahı RAB şöyle diyor: İsrail'i Mısır'dan ben çıkardım, ve Mısırlılar'ın elinden, ve sizi sıkıştıran tüm krallıkların elinden sizi azat ettim;
19 Ve siz, tüm belalarınızdan ve sıkın-tılarınızdan sizi kurtaran o Allahınızı bugün reddettiniz; ve ona, Hayır, fakat üzerimize bir kral koy, dediniz. Şimdi bunun için oymaklarınıza göre, ve binlerinize göre RAB'bin önünde durun.
20 Ve Samuel İsrail'in tüm oymaklarını yaklaştırınca, Benyamin oymağı tutuldu.
21 Ve Benyamin oymağını boylarına göre yaklaştırdı, ve Matrîler boyu tutuldu; ve Kiş'in oğlu Saul tutuldu; ve onu aradıkları zaman bulunamadı.
22 Bunun için tekrar RAB'den sordular: Adam daha buraya gelecek mi? Ve RAB, İşte, dedi, o eşya arasına saklandı.
23 Ve koşup onu oradan aldılar; ve halk arasında durduğu zaman, omuzlarından yukarısı tüm halkın boyunu geçiyordu.
24 Ve Samuel tüm halka dedi ki, Tüm halk arasında benzeri olmayan RAB'bin seçtiği adamı gördünüz mü? Ve tüm halk bağırıp, Yaşasın kral! dediler.
25 O zaman Samuel krallığın usulünü halka söyledi, ve kitaba yazıp RAB'bin önüne koydu. Ve Samuel tüm halkı, her adamı kendi evine gönderdi.
26 Ve Saul da Gibea'ya, kendi evine gitti; ve Allah'ın yüreklerine dokunduğu yiğitler onunla beraber gittiler.
27 Fakat Belial çocukları, Bu adam bizi nasıl kurtaracak? dediler. Ve onu hor görüp kendisine hediye götürmediler. Ama o sustu.
