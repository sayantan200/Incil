ŞİMDİ Efraim Dağı'ndan Ramataim-zofim'den bir adam vardı, ve onun adı Elkana, Yeroham oğlu Elihu oğlu Tohu oğlu ŞİMDİ Efraim Zuf oğlu olup Efraimî idi
2 Ve onun iki karısı vardı; birinin adı Hanna, ve öbürün adı Peninna'ydı; ve Peninna'nın çocukları vardı, fakat Hanna'nın çocukları yoktu.
3 Ve bu adam orduların RABBİ'ne tapın-mak ve kurban kesmek için yıldan yıla şehrinden Şilo'ya çıkardı. Ve Elinin iki oğlu Hofni ve Finehas, RAB'bin kâhinleri, oradaydılar.
4 Ve Elkana'nın kurban keseceği gün gelince karısı Peninna'ya ve onun oğul-larıyla kızlarının hepsine paylar verirdi;
5 Fakat Hanna'ya değerli bir pay verirdi; çünkü Hanna'yı severdi; fakat RAB onun rahmini kapamıştı.
6 Ve hasmı onu öfkelendirmek için incitirdi, çünkü RAB onun rahmini kapamıştı.
7 Ve adam yıldan yıla böyle yaptığı zaman, RAB'bin evine çıktıkça kadın onu böyle incitirdi; o da ağlar, ve yemek yemezdi.
8 O zaman kocası Elkana ona dedi ki, Hanna, niçin ağlıyorsun? ve niçin yemek yemiyorsun? ve niçin yüreğin kederlidir? ben sana on oğuldan daha iyi değil miyim?
9 Böylece onlar Şilo'da yiyip içtikten sonra Hanna kalktı. Şimdi kâhin Eli RAB'bin Тapınağı'nın kapı sövesi yanında kürsü üzerinde oturuyordu.
10 Ve kadın gönül acılığıyla RAB'be dua ediyor, ve çok ağlıyordu.
11 Ve bir adak adayıp, Ey orduların RABBİ, dedi, eğer gerçekten kendi cari-yenin düşkünlüğüne bakarsan, ve beni hatırlarsan, ve cariyeni unutmazsan, ama cariyene bir erkek çocuk verirsen, o zaman hayatının tüm günlerince onu RAB'be vereceğim, ve başına ustura değmeyecektir.
12 Ve vaki oldu ki, kadın RAB'bin önünde duasını uzatırken Eli onun ağzına bakıyordu.
13 Şimdi Hanna içinden söylüyordu; ancak dudakları kımıldanıyor, fakat sesi işitilmiyordu; ve Eli onu sarhoş sandı.
14 Ve Eli ona, Daha ne vakte kadar sarhoşluk edeceksin? dedi; üzerinden şarabını at.
15 Ve Hanna cevap verip, Hayır efendim, dedi, ben ruhu kederli bir kadınım; şarap ve içki içmedim, ancak RAB'bin önünde gönlümü döktüm.
16 Cariyeni Belial kızı sanma; çünkü kaygımın ve üzüntümün çokluğundan dolayı şimdiye kadar konuştum.
17 O zaman Eli cevap verip, Esenlikle git, dedi; ve İsrail'in Allahı kendisinden dilediğin dileğini sana versin.
18 Ve kadın, Senin gözünde cariyen lütuf bulsun, dedi. Ve kadın yoluna gitti, ve yemek yedi; ve artık yüzü kederli değildi.
19 Ve sabahleyin erken kalktılar, ve RAB'bin önünde tapındılar, ve dönüp Rama'ya evlerine geldiler. Ve Elkana karısı Hanna'yı bildi; ve RAB onu hatırladı;
20 Bunun için vaki oldu ki, günler tamam olunca Hanna gebe kalıp bir oğul doğurdu; ve, Çünkü onu RAB'den diledim, diyerek adını Samuel koydu.
21 Ve kocası Elkana RAB'be yıllık kurbanını ve adağını sunmak için tüm ev halkıyla beraber çıktı.
22 Fakat Hanna çıkmadı; çünkü kocasına dedi ki, Çocuk sütten kesilmeden çıkmayacağım; ve RAB'bin önünde görünsün diye onu o zaman götüreceğim, ve daima orada kalacaktır.
23 Ve kocası Elkana ona, Kendi gözünde iyi olanı yap, dedi; onu sütten kesinceye kadar otur; ancak RAB kendi sözünü sabit kılsın. Ve kadın kaldı, ve oğlunu sütten kesinceye kadar emzirdi.
24 Ve onu sütten kestiği zaman üç boğa, ve bir efa un, ve bir tulum şarap alarak çocuğu kendisiyle beraber çıkardı, ve onu Şilo'da RAB'bin evine götürdü; ve çocuk küçüktü.
25 Ve boğayı boğazladılar, ve çocuğu Eli'ye getirdiler.
26 Ve kadın dedi ki, Ah, efendim, senin hayatın hakkı için, efendim, burada senin yanında RAB'be dua ederek durmuş olan kadın benim.
27 Bu çocuk için dua ettim; ve RAB'den dilediğim dileğimi bana verdi;
28 Bunun için ben de onu RAB'be ödünç olarak verdim; yaşayacağı tüm günlerce Allah'a ödünç olarak verilmiştir. Ve orada RAB'be tapındı.
