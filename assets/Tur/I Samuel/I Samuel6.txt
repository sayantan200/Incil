VE RAB'bin Sandığı yedi ay Filistliler ülkesinde kaldı.
2 Ve Filistliler kâhinleri ve bakıcıları çağırıp, RAB'bin Sandığı'nı ne yapalım? dediler; onu yerine neyle göndereceği-mizi bize bildirin.
3 Ve onlar, Eğer İsrail Allahı'nın sandığını gönderecekseniz, dediler, onu boş göndermeyin; fakat ona mutlaka bir suç sunusu verin; o zaman şifa bulacak-sınız, ve onun eli niçin sizden çekilme-diği size bildirilecektir.
4 O zaman dediler ki, Ona vereceğimiz suç sunusu ne olacak? Onlar, Filistliler'in beylerinin sayısına göre beş altın ur, ve beş altın fare olacak, dediler; çünkü hepinizin ve beylerinizin üzerinde olan bela birdir.
5 Onun için urlarınızın suretlerini, ve ülkeyi bozan farelerin suretlerini yapacaksınız; ve İsrail'in Allahı'na yücelik vereceksiniz; belki üzerinizden, ve ilahlarınız üzerinden, ve ülkeniz üzerinden elini hafifletecektir.
6 Öyleyse Mısırlılar'la Firavun yüreklerini katılaştırdıkları gibi siz de yüreklerinizi niçin katılaştırıyorsunuz? kendi araların-da şaşılacak şeyler yaptıktan sonra onlar halkı salıvermediler mi? ve onlar gittiler.
7 Şimdi bunun için, bir yeni arabayla boyunduruk vurulmamış emzikli iki inek alıp hazırlayın; ve inekleri arabaya koşun, ve yavrularını artlarından ayırıp eve götürün;
8 Ve RAB'bin Sandığı'nı alıp arabanın üzerine koyun; ve suç sunusu olarak ona vereceğiniz altın şeyleri küçük bir sandık içinde onun yanına koyun; ve onu salıverin, gitsin.
9 Ve bakın; eğer o kendi sınırının yolundan Beyt-şemeş'e çıkarsa, bize bu büyük kötülüğü yapan odur; ve yoksa o zaman bizi vuran onun eli olmadığını bileceğiz; bu şey bize rast gele olmuştur.
10 Ve adamlar böyle yaptılar, ve emzikli iki inek aldılar, ve onları arabaya koşup yavrularını evde kapadılar;
11 Ve RAB'bin Sandığı'nı, ve altın fareler ve urların suretleriyle küçük sandığı arabaya koydular.
12 Ve inekler doğrudan doğruya Beyt-şemeş yolundan gittiler; ve sağa sola sapmayarak büyük yoldan böğüre böğüre gittiler; ve Filistliler'in beyleri Beyt-şemeş sınırına kadar onların ardından yürüdüler.
13 Ve Beyt-şemeşliler vadide buğday biçiyorlardı; ve gözlerini kaldırıp sandığı gördüler, ve gördüklerinden dolayı sevin-diler.
14 Ve araba Beyt-şemeşli Yeşu'nun tar-lasına girip orada durdu; orada büyük bir taş vardı; ve arabanın odununu yardılar, ve inekleri RAB'be yakmalık sunu olarak sundular.
15 Ve RAB'bin Sandığı'nı, ve içinde altın şeyler olan yanındaki küçük sandığı Levililer indirdiler, ve büyük taşın üzerine koydular; ve o gün RAB'be Beyt-şemeş adamları yakmalık sunular sundular, ve kurban kestiler.
16 Ve Filistliler'in beş beyi bunu gördük-ten sonra o gün Ekron'a döndüler.
17 Ve Filistliler'in suç sunusu için RAB'be verdikleri altın urlar şunlardır: Aşdod için bir, Gaza için bir, Aşkelon için bir, Gat için bir, Ekron için bir;
18 Ve Beyt-şemeşli Yeşu'nun tarlasında bugüne dek durmakta bulunan, RAB'bin Sandığı'nı üzerine koydukları büyük Abel taşına kadar beş beye ait Filistliler'in tüm şehirlerinin, duvarlı şehirlerin ve kır köylerinin sayısına göre altın fareler.
19 Ve Beyt-şemeş adamlarını vurdu, çünkü RAB'bin Sandığı'nın içine bakmış-lardı, yani halktan elli bin yetmiş adamı vurdu; ve halk yas tuttu, çünkü RAB halkı büyük öldürüşle vurdu.
20 Ve Beyt-şemeş adamları, Bu kutsal Allah'ın, RAB'bin, önünde kim durabilir? dediler; ve bizden kimin yanına çıksın?
21 Ve Kiryat-yearim ahalisine ulaklar gönderip, Filistliler RAB'bin Sandığı'nı geri getirdiler, dediler; inin, onu yanınıza çıkarın.
