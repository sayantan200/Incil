VE Saul oğlu Yonatan'a ve tüm kul-larına Davut'u öldürmelerini söyledi.
2 Ama Saul'un oğlu Yonatan Davut'tan çok hoşlanıyordu; ve Yonatan Davut'a bildirip, Babam Saul seni öldürmeye çalışıyor, dedi; ve şimdi sana yalvarırım, sabahleyin kendini sakın, ve gizli bir yerde oturup saklan;
3 Ve ben çıkacağım, ve senin bulunacağın kırda babamın yanında duracağım, ve senin hakkında babamla konuşacağım; ve ne görürsem onu sana bildireceğim.
4 Ve Yonatan babası Saul'a Davut hakkında iyilik söyleyip ona, Kral kuluna, Davut'a, karşı günah işlemesin, dedi; çünkü sana karşı o günah işlemedi, ve çünkü onun işleri senin için çok iyi olmuştur;
5 Çünkü hayatını eline koyup Filistli'yi öldürdü, ve RAB tüm İsrail için büyük kurtuluş yaptı: sen bunu gördün, ve sevindin; öyleyse Davut'u boş yere öldürmekle niçin suçsuz kana karşı günah işleyeceksin?
6 Ve Saul Yonatan'ın sözünü dinledi; ve Saul, Yaşayan RAB'bin hakkı için, öldü-rülmeyecektir, diye ant içti.
7 Ve Yonatan Davut'u çağırdı, ve Yona-tan tüm bu şeyleri ona bildirdi. Ve Yonatan Davut'u Saul'un yanına getirdi, ve evvelki zamanlar gibi onun huzurun-daydı.
8 Ve bir daha savaş oldu; ve Davut çıkıp Filistliler'le cenkleşti, ve onları bü-yük öldürüşle öldürdü; ve ondan kaçtılar.
9 Ve Saul mızrağı elinde olarak evinde otururken RAB tarafından kötü ruh onun üzerindeydi; ve Davut eliyle çenk çalıyordu.
10 Ve Saul Davut'u mızrakla duvara çakmaya çalıştı; ve Davut Saul'un hu-zurundan kaçındı, ve mızrağı duvara sapladı; ve Davut kaçıp o gece kurtuldu.
11 Saul da Davut'u beklemek ve kendisini sabahleyin öldürmek için evine ulaklar gönderdi, ve Davut'un karısı Mikal ona bildirip, Eğer bu gece canını kurtarmazsan, dedi, yarın öldürü-leceksin.
12 Böylece Mikal Davut'u pencereden indirdi; ve o gitti, ve kaçıp kurtuldu.
13 Ve Mikal bir suret alıp yatağa koydu, ve keçi kılından yastığı onun başına koydu, ve yorganla örttü.
14 Ve Saul Davut'u almak için ulaklar gönderdi, ve kadın, O hastadır, dedi.
15 Ve Saul, Onu yatak içinde yanıma çıkarın da öldüreyim, diyerek Davut'u görmek için ulaklar gönderdi.
16 Ve ulaklar içeri girince, işte, yatakta bir suret vardı, keçi kılından yastık onun başındaydı.
17 Ve Saul Mikal'a, Niçin beni böyle aldattın, dedi, ve düşmanımı gönderdin de kaçıp kurtuldu? Ve Mikal Saul'a cevap verdi: Davut bana, Beni salıver, dedi; niçin seni öldüreyim?
18 Böylece Davut kaçıp kurtuldu, ve Rama'ya Samuel'e geldi, ve Saul'un kendisine yaptığı her şeyi ona bildirdi. Ve Samuel'le beraber gidip Nayot'ta oturdular.
19 Ve, İşte, Davut Rama'daki Nayottadır, diye Saul'a bildirildi.
20 Ve Saul Davut'u almak için ulaklar gönderdi; ve peygamber zümresinin peygamberlik etmekte, ve Samuel'in baş olarak üzerlerinde durmakta olduğunu görünce, Saul'un ulakları üzerine de Allah'ın Ruhu geldi, ve onlar da peygam-berlik ettiler.
21 Ve Saul'a bildirilince, başka ulaklar gönderdi, ve onlar da peygamberlik ettiler. Ve Saul üçüncü defa olarak yine ulaklar gönderdi, bunlar da peygamberlik ettiler.
22 O zaman kendisi de Rama'ya gitti, ve Seku'da olan büyük kuyuya geldi; ve sorup, Samuel'le Davut neredeler? dedi. Ve biri, İşte, Rama'daki Nayot'ta, dedi.
23 Ve oraya, Rama'daki Nayot'a gitti; ve kendi üzerine de Allah'ın Ruhu geldi, ve Rama'daki Nayot'a varıncaya kadar peygamberlik ederek gidiyordu.
24 Ve o da giysisini çıkardı, ve kendisi de Samuel'in önünde peygamberlik etti, ve tüm o gün, ve tüm o gece çıplak olarak yattı. Bundan dolayı, Saul da mı peygamberler arasında? derler.
