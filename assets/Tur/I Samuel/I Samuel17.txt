ŞİMDİ Filistliler savaş için ordularını topladılar; ve Yahuda'nın Soko şehrinde toplandılar, ve Soko'yla Azeka arasında, Efes-dammim'de ordugâh kurdular.
2 Ve Saul'la İsrail adamları toplandılar, ve Ela Vadisi'nde ordugâh kurdular, ve Filistliler'e karşı savaşa dizildiler.
3 Ve Filistliler dağda bir tarafta duruyor-lardı, ve İsrailliler dağda öbür tarafta duruyorlardı; ve aralarında vadi vardı.
4 Ve Filistliler ordugâhından adı Golyat olan Gatlı pehlivan çıktı, boyu altı arşın ve bir karıştı.
5 Ve başında tunç başlık vardı, ve pullu bir zırh kuşanmıştı; zırhın ağırlığı beş bin şekel tunçtu.
6 Ve baldırları üzerinde tunç zırhlar vardı, ve omuzları arasında tunç kalkan vardı.
7 Ve mızrağının sapı çulha tezgâhı sırığı gibiydi; ve mızrağının başı altı yüz şekel ağırlığında demirdi; ve kalkan taşıyan biri önünde gidiyordu.
8 Ve durdu, ve İsrail ordularına bağırıp onlara, Niçin cenge dizilmeye çıktınız? dedi; ben Filistli değil miyim, siz de Saul'un kulları değil misiniz? kendiniz için bir adam seçin de yanıma insin.
9 Eğer benimle cenkleşebilir, ve beni öldürebilirse, o zaman size kul oluruz; fakat eğer ben onu yener ve onu öldü-rürsem, o zaman siz bize kul olursunuz, ve bize kulluk edersiniz.
10 Ve Filistli dedi ki, Bugün ben İsrail dizilerine meydan okuyorum; bana bir adam verin de karşı karşıya savaşalım.
11 Filistli'nin bu sözlerini işitince Saul ve tüm İsrail yılgınlığa düştüler, ve çok korktular.
12 Şimdi Davut, Beyt-lehemyahuda-dan, adı Yesse olan o Efratî'nin oğluydu; ve bu adamın sekiz oğlu vardı; ve Sa-ul'un günlerinde adamlar arasında koca-mış bir adam için gidiyordu.
13 Ve Yesse'nin üç büyük oğlu Saul'un ardınca savaşa gitmişlerdi; ve savaşa giden üç oğlunun adları şunlardı: ilk doğan Eliab, ve ikincisi Abinadab, ve üçüncüsü Şamma.
14 Ve Davut en küçüğüydü; ve üç büyük oğlu Saul'un ardınca gitmişlerdi.
15 Ama Davut Beyt-lehem'de babasının koyunlarını gütmek için Saul'un yanın-dan gider ve dönerdi.
16 Ve Filistli kırk gün, sabah ve akşam ilerleyip karşılarında duruyordu.
17 Ve Yesse, oğlu Davut'a dedi ki, Şimdi kardeşlerin için bu kavrulmuş buğday-dan bir efayı, ve bu on ekmeği al, ve ordugâha kardeşlerine koş;
18 Ve bu on parça peyniri binbaşıya götür, ve kardeşlerinin hal ve hatırını sor, ve onlardan bir belirti al.
19 Şimdi Saul, ve onlar, ve tüm İsrail adamları Ela Vadisi'nde Filistliler'le cenkleşiyorlardı.
20 Ve Davut sabahleyin erken kalktı, ve koyunları bekçiye bıraktı, ve Yesse-nin kendisine emrettiği gibi alıp gitti; ve metrise geldiği zaman ordu savaş mey-danına çıkıyordu, ve savaş için bağırı-yorlardı.
21 Çünkü İsrail'le Filistliler dizi diziye karşı olmak üzere dizildiler.
22 Ve Davut eşyasını eşya bekçisinin eline verdi, ve diziye koşup geldi, ve kardeşlerinin hal ve hatırını sordu.
23 Ve onlarla söyleşirken, işte, adı Golyat olan Gatlı Filistli pehlivan, Filistli dizilerinden çıkıyordu, ve evvelki sözler gibi söyledi; ve Davut işitti.
24 Ve tüm İsrail adamları adamı gördük-leri zaman önünden kaçtılar, ve çok korktular.
25 Ve İsrail adamları, Bu çıkan adamı gördünüz mü? dediler, gerçekten İsrail'e meydan okumaya çıkıyor; ve olacak ki, kim onu öldürürse kral onu büyük zenginlikle zengin edecektir, ve kızını ona verecektir, ve babasının evini İsrail'de serbest kılacaktır.
26 Ve Davut yanında duran adamlara söyleyip dedi ki, Bu Filistli'yi vuracak ve İsrail'den utancı kaldıracak adama ne yapılacak? Çünkü yaşayan Allah'ın dizilerine meydan okuyan bu sünnetsiz Filistli kim oluyor?
27 Ve halk, Onu öldürecek adama şöyle yapılacak, diyerek o söze göre kendisine söylediler.
28 Ve adamlarla konuşurken büyük kardeşi Eliab işitti; ve Davut'a karşı Eliab'ın öfkesi alevlenip, Niçin indin? dedi; ve o bir kaç koyunu çölde kime bıraktın? senin kibrini ve yüreğinin kötülüğünü bilirim, mutlaka savaşı görmek için inmişsindir.
29 Ve Davut dedi ki, Şimdi ben ne yaptım? bir sebep yok mu?
30 Ve onun yanından dönüp aynı sözü başka birine söyledi; ve halk ona önce olduğu gibi cevap verdiler.
31 Ve Davut'un söylediği sözler işitilince, onları Saul'a bildirdiler; ve onu getirtti.
32 Ve Davut Saul'a, O adamdan dolayı hiçbir adamın yüreği zayıflama-sın, dedi; kulun gidip bu Filistli'yle cenk-leşecektir.
33 Ve Saul Davut'a, Bu Filistli'yle cenk-leşmek için sen ona karşı gidemezsin, dedi; çünkü sen gençsin, ve o gençliğin-den beri savaş adamıdır.
34 Ve Davut Saul'a, Kulun babasının koyunlarını güdüyordu, dedi; ve aslan, ve ayı, geldi, ve sürüden bir kuzu aldı,
35 Ve ben ardından çıktım, ve onu vurdum, ve ağzından kuzuyu azat ettim; ve bana karşı kalktığı zaman sakalından tutup onu vurdum, ve onu öldürdüm.
36 Kulun hem aslanı, hem ayıyı öldürmüştür; ve bu sünnetsiz Filistli onlardan biri gibi olacak, çünkü yaşayan Allah'ın dizilerine meydan okudu.
37 Üstelik Davut dedi ki, Aslan pençe-sinden, ve ayı pençesinden beni azat eden RAB, bu Filistli'nin elinden de beni azat edecektir. Ve Saul Davut'a, Git, dedi, ve RAB seninle beraber olsun.
38 Ve Saul kendi zırhlarını Davut'a giydirdi, ve başına tunç başlık koydu, ve ona zırh elbisesini giydirdi.
39 Ve Davut zırhlarının üzerine kılıcını kuşandı, ve yüremeye çalıştı, çünkü alışmamıştı. Ve Davut Saul'a, Bunlarla yürüyemem, dedi; çünkü alışmadım. Ve Davut onları üzerinden çıkardı.
40 Ve eline değneğini aldı, ve dereden kendine beş çakıl taşı seçti, ve onları üzerinde olan çoban torbasına, dağarcığına koydu; ve sapanı elinde idi; ve Filistli'ye yaklaştı.
41 Ve Filistli yürüyüp geliyor, ve Davut'a yaklaşıyordu; ve kalkanı taşıyan uşak onun önündeydi.
42 Ve Filistli bakındı, ve Davut'u görün-ce onu hor gördü; çünkü genç, ve kırmızı yüzlü, bakılışı da güzeldi.
43 Ve Filistli Davut'a, Ben köpek miyim ki bana değneklerle geliyorsun? dedi. Ve Filistli kendi ilahlarıyla Davut'u lanetledi.
44 Ve Filistli Davut'a, Yanıma gel de senin etini havanın kuşlarına, ve kırın hayvanlarına vereyim, dedi.
45 O zaman Davut Filistli'ye, Sen kılıçla, ve mızrakla, ve kalkanla bana geliyor-sun, dedi; fakat ben meydan okuduğun İsrail ordularının Allahı, ordular RABBİ-nin adıyla sana geliyorum.
46 Bugün RAB seni benim elime vere-cek; ve seni vuracağım, ve başını göv-denden ayıracağım; ve Filistli ordusunun leşlerini havanın kuşlarına, ve yerin canavarlarına vereceğim; ve İsrail'de Allah olduğunu tüm dünya bilecek;
47 Ve tüm bu topluluk bilecek ki, RAB kılıçla ve mızrakla kurtarmaz; çünkü savaş RAB'bindir, ve sizi elimize vere-cektir.
48 Ve vaki oldu ki, Davut'un karşısına çıkmak için Filistli kalkıp yaklaşınca Da-vut çabuk davranıp Filistli'nin karşısına çıkmak için cenk dizisine doğru koştu.
49 Ve Davut dağarcığına el uzattı, ve oradan bir taş alıp sapanla fırlattı, ve Filistli'yi alnından vurdu ki; taş alnına battı, ve yüzü üstüne yere düştü.
50 Böylece Davut Filistli'yi sapanla ve taşla yendi ve Filistli'yi vurup onu öldürdü; ama Davut'un elinde kılıç yoktu.
51 Bunun için Davut koşup Filistli'nin üzerinde durdu, ve onun kılıcını alıp kınından çekti, ve onu öldürdü, ve onunla başını kesti. Ve Filistliler pehlivanlarının öldüğünü görünce kaçtılar.
52 Ve İsrail'le Yahuda adamları kalkıp bağırdılar, ve Filistliler'i dereye varıncaya kadar, ve Ekron kapılarına kadar kovala-dılar. Ve Filistliler'den yaralananlar Gat'a kadar, ve Ekron'a kadar Şaarayim yolun-da düştüler.
53 Ve İsrail çocukları Filistliler'in ardını kovalamaktan dönüp onların çadırlarını yağma ettiler.
54 Ve Davut Filistli'nin başını aldı, ve onu Yeruşalim'e getirdi; fakat silahlarını çadırına koydu.
55 Ve Saul Davut'un Filistli'ye karşı çıktığını gördüğü zaman, ordu komutanı Abner'e, Abner, bu genç kimin oğludur? dedi. Ve Abner, Hayatın hakkı için, ey kral, bilmiyorum, dedi.
56 Ve kral, Sor, dedi, bu çocuk kimin oğludur?
57 Ve Davut Filistli'yi vurup döndüğü zaman Abner onu alıp Saul'un önüne götürdü, Filistli'nin başı onun elindeydi. 58 Ve Saul ona, Genç adam, dedi, sen kimin oğlusun? Ve Davut, Kulun Beyt-lehemli Yesse'nin oğluyum, dedi.
