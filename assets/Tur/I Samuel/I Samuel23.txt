OZAMAN Davut'a bildirip, İşte, de-diler, Filistliler Keila'ya karşı sava-şıyor, ve harmanları yağma ediyorlar.
2 Bunun için Davut, Gidip bu Filistliler'i vurayım mı? diye RAB'den sordu. Ve RAB Davut'a, Git, dedi, ve Filistliler'i vurup Keila'yı kurtar.
3 Ve Davut'un adamları kendisine, İşte, dediler, biz burada Yahuda'da korkuyoruz; ya Keila'ya, Filistliler'in dizilerine karşı gidersek?
4 O zaman Davut RAB'den bir kez daha sordu. Ve RAB ona cevap verip, Kalk, dedi, Keila'ya in; çünkü Filistliler'i senin eline vereceğim.
5 Böylece Davut'la adamları Keila'ya gittiler, ve Filistliler'le cenkleştiler, ve onların hayvanlarını sürdüler, ve onları büyük vuruşla vurdular. Böylece Davut Keila ahalisini kurtardı.
6 Ve vaki oldu ki, Ahimelek'in oğlu Abi-atar Keila'ya Davut'un yanına kaçtığı zaman, efod elinde olarak indi.
7 Ve Davut'un Keila'ya geldiği Saul'a bildirildi. Ve Saul, Allah onu bana sattı, dedi; çünkü kapıları ve sürgüleri olan bir şehre girmekle kapanmış oldu.
8 Ve Saul Keila'ya inmek ve Davut'la adamlarını kuşatmak için tüm halkı cen-ge çağırdı.
9 Ve Saul'un kendisine karşı kötülük kurmakta olduğunu Davut biliyordu, ve kâhin Abiatar'a, Efodu buraya getir, dedi.
10 O zaman Davut, Ey İsrail'in Allahı RAB, dedi, benim yüzümden şehri helak etmek için, Saul'un Keila'ya gelmeye çalıştığını gerçekten bu kulun işitti.
11 Keila adamları beni onun eline vere-cekler mi? Saul, senin kulunun işittiği gibi inecek mi? Ey İsrail'in Allahı RAB, niyaz ederim, bu kuluna bildir. Ve RAB, İnecek, dedi.
12 O zaman Davut, Keila adamları beni ve adamlarımı Saul'un eline verecekler mi? dedi. Ve RAB, Verecekler, dedi.
13 O zaman Davut'la altı yüz kişi kadar olan adamları kalktılar, ve Keila-dan çıktılar, ve gidebildikleri yere gittiler. Ve Davut'un Keila'dan kurtulduğu Saul'a bildirildi; o da çıkmaktan vazgeçti.
14 Ve Davut çölde hisarlarda oturdu, ve Zif çölündeki dağlıkta kaldı. Ve Saul her gün onu arıyordu, fakat Allah Davut'u onun eline vermedi.
15 Ve Saul'un, canını almak için çıktığını Davut gördü; ve Davut Zif çölünde ormandaydı.
16 Ve Saul oğlu Yonatan kalktı, ve ormana Davut'un yanına gitti, ve onun elini Allah'la kuvvetlendirdi.
17 Ve ona, Korkma, dedi, çünkü babam Saul'un eli seni bulmayacaktır; ve sen İsrail üzerine kral olacaksın, ve ben sana ikinci olacağım; babam Saul da bunu biliyor.
18 Ve ikisi de RAB'bin önünde antlaşma yaptılar; ve Davut ormanda kaldı, ve Yonatan evine gitti.
19 O zaman Zifîler Gibea'ya Saul'un yanına çıkıp, Davut bizim yanımızda, Yeşimon'un güneyindeki Hakila Tepesi'nde, ormanda hisarlarda gizlenmiyor mu? dediler.
20 Şimdi bunun için, Ey kral, canının tüm inmek arzusuna göre in; onu kralın eline vermek de bize düşer.
21 Ve Saul, Siz RAB tarafından kutsanasınız, dedi, çünkü bana acıdınız.
22 Gidin, size yalvarırım, daha iyi araş-tırın, ve ayağının olduğu yeri, orada onu kimin gördüğünü anlayın ve görün; çün-kü onun çok kurnazlıkla davrandığını bana bildirildi.
23 Bunun için tüm gizlendiği yerleri gö-rün ve anlayın, ve tekrar doğru haberle yanıma gelin, ben de sizinle giderim; ve vaki olacak ki, eğer o ülkede ise, tüm Yahuda binleri arasında onu araştırırım.
24 Ve kalktılar, ve Saul'un önünce Zif'e gittiler; ama Davut'la adamları ovada Yeşimon'un güneyinde, Maon çölündeydiler.
25 Saul'la adamları da onu aramak için gittiler. Ve Davut'a bildirildi; ve kayaya indi, ve Maon çölünde oturdu. Ve Saul bunu işitince Maon çölünde Davut'un ardını kovaladı.
26 Ve Saul dağın bir tarafından ve Davut'la adamları dağın öbür tarafından yürümekteydiler; ve Davut Saul'un önünden kurtulmak için çabuk davrandı; çünkü Saul'la adamları Davut'u ve adamlarını tutmak için onları kuşattılar.
27 Ama Saul'un yanına bir ulak gelip, Çabuk ol, dedi, ve gel; çünkü Filistliler ülkeye akın ettiler.
28 Bunun için Saul Davut'u kovala-maktan döndü, ve Filistliler'e karşı gitti; onun için o yere Sela-hammahlekot denildi.
29 Ve Davut oradan çıkıp En-gedi hisarlarında oturdu.
