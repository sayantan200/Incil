VE Samuel'in sözü tüm İsrail'e erişti. Şimdi İsrail Filistliler'e karşı savaş için çıktı, ve Eben-ezer'in yanında ordugâh kurdular; Filistliler de Afek'te ordugâh kurdular.
2 Ve Filistliler İsrail'e karşı dizildiler; ve savaş her tarafa yayılınca, İsrail Filist-liler'in önünde vuruldu; ve onlar kırda ordudan dört bine yakın adamı öldürdüler.
3 Ve halk ordugâha gelince, İsrail ihti-yarları dediler ki, Niçin bugün RAB bizi Filistliler'in önünde vurdu? Şilo'dan RAB'bin Antlaşma Sandığı'nı yanımıza alalım, öyle ki, aramıza gelince, bizi düşmanlarımızın elinden kurtarsın.
4 Böylece halk Şilo'ya gönderdi; öyle ki keruvimler arasında oturan ordular RABBİ'nin Antlaşma Sandığı'nı oradan getirsinler; ve Eli'nin iki oğlu Hofni'yle Finehas Allah'ın Antlaşma Sandığı'yla beraber oradaydılar.
5 Ve RAB'bin Antlaşma Sandığı ordugâ-ha girdiği zaman tüm İsrail büyük bağı-rışla bağırdılar, öyle ki yer tekrar ses verdi.
6 Ve Filistliler bağırış gürültüsünü işitip, İbraniler'in ordugâhında bu büyük bağırış gürültüsü nedir? dediler. Ve ordugâha RAB'bin Sandığı geldiğini anladılar.
7 Ve Filistliler korktular, çünkü, Ordu-gâha Allah geldi, dediler. Ve dediler ki, Vay halimize! çünkü bundan evvel böyle bir şey olmamıştı.
8 Vay halimize! bu kuvvetli İlahlar'ın elinden bizi kim kurtaracak? çölde Mısırlılar'ı her türlü belalarla vuran İlahlar bunlardır.
9 Ey Filistliler, kuvvetli olun, ve erkekçe davranın, yoksa İbraniler'in size kulluk ettikleri gibi onlara kulluk edeceksiniz; erkekçe davranın, ve savaşın.
10 Ve Filistliler savaştılar, ve İsrail vuruldu, ve herkes kendi çadırına kaçtı; ve çok büyük kırgın oldu; çünkü İsrail'den otuz bin yaya düştü.
11 Ve Allah'ın Sandığı alındı; ve Elinin iki oğlu Hofni ve Finehas öldürüldü.
12 Ve Benyamin'den bir adam ordudan koştu, ve o gün Şilo'ya erişti, giysisi yırtılmıştı, ve başı üzerinde toprak vardı.
13 Ve geldiği zaman, işte, Eli kürsü üzerine oturmuş yol kenarında bekliyordu; çünkü Allah'ın Sandığı için yüreği titriyordu. Ve adam şehre girip anlattığı zaman tüm şehir feryat etti.
14 Ve Eli feryadı işitince, Bu gürültü nedir? dedi. Ve adam hemen gelip Eli'ye bildirdi.
15 Şimdi Eli doksan sekiz yaşındaydı, ve gözleri zayıflamıştı, ve göremiyordu.
16 Ve adam Eli'ye, Ordudan gelen benim, dedi; ve bugün ordudan kaçtım. Ve o, Ne oldu, oğlum? dedi.
17 Ve haber getiren cevap verip, Filist-liler'in önünde İsrail kaçtı, dedi, ve halk arasında da büyük kırgın oldu, ve senin iki oğlun Hofni ve Finehas da öldü, ve Allah'ın Sandığı alındı.
18 Ve vaki oldu ki, Allah'ın Sandığı'ndan söz edince, Eli kürsüsünden arkaya doğru kapının yanına düştü; ve boynu kırılıp öldü; çünkü kocamış ve ağırdı. Ve İsrail'e kırk yıl hükmetmişti.
19 Ve gelini, Finehas'ın karısı, gebe olup doğurmak üzereydi; ve Allah'ın Sandığı alınmış olduğu, ve kaynatasıyla kocasının öldükleri haberini işitince eğilip doğurdu; çünkü üzerine ağrısı geldi.
20 Ve ölmek üzereyken yanında duran kadınlar kendisine, Korkma, dediler; çünkü bir oğul doğurdun. Fakat cevap vermedi, ve yüreğine koymadı.
21 Ve Allah'ın Sandığı alındığından, ve kaynatasıyla kocasından dolayı, Yücelik İsrail'den gitti, diyerek çocuğun adını İkabod koydu.
22 Ve dedi ki, Yücelik İsrail'den gitti; çünkü Allah'ın Sandığı alındı.
