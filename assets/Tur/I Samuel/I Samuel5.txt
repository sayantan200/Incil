VE Filistliler Allah'ın Sandığı'nı almış-lardı, ve onu Eben-ezer'den Aşdod'a getirdiler.
2 Filistliler Allah'ın Sandığı'nı alınca, onu Dagon'un evine götürdüler, ve onu Dagon'un yanına koydular.
3 Ve Aşdodlular ertesi gün erken kalkınca, işte, Dagon RAB'bin Sandığı önünde yüz üstü yere düşmüştü. Ve Dagon'u alıp yine yerine koydular.
4 Ve ertesi gün sabahleyin erken kalk-tıklarında, işte, Dagon RAB'bin Sandığı önünde yüz üstü yere düşmüştü; ve Dagon'un başıyla iki elleri kesilmiş olarak eşikteydi; Dagon'un kendisine yalnız bedeni kalmıştı.
5 Bu yüzden bugüne dek Dagon kâhin-leri, ve Dagon'un evine tüm gelenler, Aşdod'da Dagon eşiğine basmıyorlar.
6 Ama Aşdodlular'ın üzerinde RAB'bin eli ağırlaştı, ve onları helak etti, ve onları, Aşdod'u ve onun sınırlarını, urlarla vurdu.
7 Ve Aşdodlular böyle olduğunu görünce, İsrail Allahı'nın Sandığı yanımızda kalmayacak, dediler; çünkü onun eli bizim üzerimize ve ilahımız Dagon'un üzerine sertleşti.
8 Onlar bunun için gönderip Filistliler'in tüm beylerini yanlarına topladılar, ve, İsrail Allahı'nın Sandığı'nı ne yapalım? dediler. Ve onlar, İsrail Allahı'nın Sandığı Gat'a götürülsün, dediler. Ve İsrail Allahı'nın Sandığı'nı oraya götürdüler.
9 Ve öyle oldu ki, onlar onu götürdükten sonra RAB'bin eli çok büyük bir yıkımla şehre karşıydı; ve küçük ve büyük, şehrin adamlarını vurdu; ve gizli yerlerinde urlar çıktı.
10 Bunun için Allah'ın Sandığı'nı Ekron'a gönderdiler. Ve vaki oldu ki, Allah'ın Sandığı Ekron'a gelince Ekronîler bağırıp, Bizi ve halkımızı öldürmek için İsrail Allahı'nın Sandığı'nı bize getirdiler, dediler.
11 Böylece gönderip Filistliler'in tüm beylerini topladılar, ve, İsrail Allahı'nın Sandığı'nı gönderin, dedi, ve yine yerine gitsin, ve bizi ve halkımızı öldürmesin. Çünkü tüm şehirde ölüm şaşkınlığı vardı; Allah'ın eli orada çok ağır oldu.
12 Ve ölmeyen adamlar urlarla vuruldu, ve şehrin feryadı göğe çıktı.
