VE vaki oldu ki, Saul'a söylemeyi bitir-diği zaman, Yonatan'ın canı Davut'un canına bağlandı, ve Yonatan onu canı gibi sevdi.
2 Ve Saul o gün onu aldı, ve babasının evine dönmeye bırakmadı.
3 O zaman Yonatan'la Davut antlaşma yaptılar, çünkü onu canı gibi seviyordu.
4 Ve Yonatan üzerinde olan cübbeyi çıkarıp onu, ve kılıcına, ve yayına ve kuşağına kadar giysisini Davut'a verdi.
5 Ve Davut Saul'un kendisini her nereye gönderdiyse çıktı, ve akıllı davrandı; ve Saul onu savaş adamlarının üzerine koydu, ve bu tüm halkın gözünde, ve Saul'un kullarının gözünde de iyi göründü.
6 Ve Davut Filistli'yi öldürüp döndüğü zaman, onlar gelirken, tüm İsrail şehirle-rinden kadınlar, Saul'u karşılamak için teflerle, sevinçle, ve üç telli sazlarla ezgiler söyleyerek ve raksederek çıktılar.
7 Ve kadınlar oynarken karşılıklı ezgiler söyleyip diyorlardı ki, Saul binlercesini öldürdü, Davut da on binlercesini.
8 Ve Saul çok öfkelendi, ve bu söz gözünde kötü göründü; ve dedi ki, Davut'a on binleri verdiler, bana ancak binleri verdiler; ve artık ona ancak krallık kaldı.
9 Ve o günden sonra Saul Davut'a eğri gözle baktı.
10 Ve ertesi günde vaki oldu ki, Allah tarafından Saul'un üzerine kötü ruh geldi, ve evin ortasında peygamberlik ediyordu; Davut da diğer zamanlarda yaptığı gibi eliyle çenk çalıyordu. Ve Saul'un elinde mızrak vardı;
11 Ve Saul mızrağı attı; çünkü, Onunla Davut'u duvara çakayım, dedi. Ama Davut onun huzurundan iki kez yana çekildi.
12 Ve Saul Davut'tan korktu, çünkü RAB onunla beraberdi, ve Saul'dan ayrılmıştı.
13 Bunun için Saul onu yanından uzak-laştırdı, ve onu kendine binbaşı etti; ve Davut halkın önünde çıkar ve girerdi.
14 Ve Davut tüm yollarında akıllı davrandı; ve RAB onunla beraberdi.
15 Bunun için Saul onun çok akıllı davrandığını görünce, ondan yılıyordu.
16 Ama tüm İsrail'le Yahuda Davut'u seviyorlardı; çünkü onların önünde çıkı-yor ve giriyordu.
17 Ve Saul Davut'a, İşte, dedi, büyük kızım Merab, onu karı olarak sana vereceğim; ancak benim uğruma cesur ol, ve RAB'bin cenklerini et. Çünkü Saul, Ona karşı benim elim olmasın, fakat Filistliler'in eli olsun, diyordu.
18 Ve Davut Saul'a, Ben kimim, dedi, ve hayatım, ve İsrail'de babamın boyu nedir ki kralın damadı olayım?
19 Ve vaki oldu ki, Saul'un kızı Merab Davut'a verileceğı vakitte, kız Meholalı Adriel'e karı olarak verildi.
20 Ve Saul'un kızı Mikal Davut'u severdi; ve Saul'a bildirdiler, ve bu onun gözünde hoş göründü.
21 Ve Saul, Ona tuzak olsun, ve Filist-liler'in eli ona karşı olsun, diye Mikal'ı kendisine vereyim, diyordu. Ve Saul Davut'a, Bugün ikisinden birinde dama-dım olacaksın, dedi.
22 Ve Saul kullarına emredip dedi ki, Davut'a gizlice söyleyip deyin ki, İşte, kral senden hoşlanıyor, ve tüm kulları seni seviyorlar; şimdi bunun için krala damat ol.
23 Ve Saul'un kulları bu sözleri Davut'a söylediler. Ve Davut, Ben fakir ve önemsiz bir adamken, dedi, kralın damadı olmak gözünüze hafif bir şey mi görünüyor?
24 Ve Saul'un kulları, Davut böyle söy-ledi, diyerek kendisine bildirdiler.
25 Ve Saul dedi ki, Davut'a şöyle diye-ceksiniz: Kral ağırlık istemiyor; ancak kralın düşmanlarından öç almak için yüz Filistli'nin sünnetderisini istiyor. Ama Saul Davut'u Filistliler'in eliyle düşürmeyi düşündü.
26 Ve Saul'un kulları Davut'a bu sözleri bildirdiler, ve kralın damadı olmak Davut'un gözüne hoş göründü; ve günler dolmamıştı;
27 Bunun için Davut kalkıp adamlarıyla gitti, ve Filistliler arasında iki yüz kişi vurdu; ve Davut kralın damadı olmak için onların sünnetderilerini getirdi, ve onları tam sayısıyla krala verdiler. Ve Saul kızı Mikal'ı karı olarak ona verdi.
28 Ve RAB'bin Davut'la beraber olduğunu Saul görüp bildi; ve Saul'un kızı Mikal onu seviyordu.
29 Ve Saul artık Davut'tan ziyadesiyle korktu; ve Saul tüm günler Davut'un düşmanı oldu.
30 O zaman Filistliler'in reisleri çıktılar; ve vaki oldu ki, onlar çıktıktan sonra, Davut Saul'un tüm adamlarından akıllı davrandı, öyle ki onun adı çok değerli oldu. .
