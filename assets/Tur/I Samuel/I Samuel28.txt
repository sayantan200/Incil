VE o günlerde vaki oldu ki, İsrail'le cenkleşmek için Filistliler ordularını savaşa topladılar. Ve Akiş Davut'a, Adamlarınla beraber, orduda benimle çıkacaksın, bunu iyi bil, dedi.
2 Ve Davut Akiş'e, Sen de kulunun ne yapacağını göreceksin, dedi. Ve Akiş Davut'a, Ben de tüm günler seni kendi başımın koruyucusu kılacağım, dedi.
3 Şimdi Samuel ölmüştü, ve tüm İsrail onun için dövünmüşlerdi, ve onu Rama'da, kendi şehrinde gömmüşlerdi. Ve Saul cincileri ve bakıcıları ülkeden kaldırmıştı.
4 Ve Filistliler toplanıp geldiler, ve Şunem'de ordugâh kurdular; ve Saul tüm İsrail'i topladı, ve Gilboa'da ordugâh kurdular.
5 Ve Saul Filistliler ordusunu görünce korktu, ve yüreği çok titredi.
6 Ve Saul RAB'den sorunca, RAB kendisine ne rüyalarla, ne Urimle, ne de peygamberlerle cevap verdi.
7 O zaman Saul kullarına, Benim için bir cinci kadın arayın, dedi, ve ona gidip ondan sorayım. Ve kulları ona, İşte, En-dor'da bir cinci kadın var, dediler.
8 Ve Saul kılığını değiştirdi, ve başka giysi giydi, ve iki adamla beraber gitti, ve geceleyin kadının yanına geldiler; ve, Sana yalvarırım, dedi, benim için cinle fala bak, ve sana söyleyeceğim kimseyi bana çıkar.
9 Ve kadın ona, İşte, dedi, Saul'un ne yaptığını, cincileri ve bakıcıları ülkeden nasıl attığını biliyorsun da, neden beni öldürtmek için hayatıma tuzak kuru-yorsun?
10 Ve Saul kadına, Yaşayan RAB'bin hakkı için, bu işten sana bir kötülük gelmeyecektir, diye RAB'bin hakkı için ant içti.
11 O zaman kadın, Sana kimi çıkara-yım? dedi. Ve Saul, Bana Samuel'i çıkar, dedi.
12 Ve kadın Samuel'i görünce yüksek sesle bağırdı; ve kadın, Sen Saul'sun da niçin beni aldattın? diye Saul'a söyledi.
13 Ve kral ona, Korkma, dedi; çünkü ne gördün? Ve kadın Saul'a, Yerden çıkmakta olan ilahlar gördüm, dedi.
14 Ve o ona, Ne biçimdedir? dedi Ve kadın, Kocamış bir adam çıkıyor, dedi; ve bir cübbeye bürünmüş. Ve Saul onun Samuel olduğunu anladı, ve yüz üstü eğilip yere kapandı.
15 Ve Samuel Saul'a, Beni çıkararak niçin rahatsız ettin? dedi. Ve Saul, Çok sıkıntıdayım, dedi; çünkü Filistliler bana karşı savaşıyorlar, ve Allah benden ayrıldı, ve artık ne peygamberlerle ne de rüyalarla bana cevap veriyor; ve ne yapacağımı bana bildiresin diye seni çağırdım.
16 O zaman Samuel, Mademki RAB senden ayrılmış ve sana düşman olmuştur, o halde niçin benden soruyor-sun? dedi.
17 Ve RAB benim aracılığımla söylediği gibi ona yaptı; çünkü RAB krallığı senin elinden kopardı, ve onu senin komşuna, yani Davut'a verdi.
18 Sen RAB'bin sözünü dinlemediğin, ve onun kızgın öfkesini Amalekîler'e yapmadığın için, RAB de bugün sana bu şeyi yaptı.
19 Üstelik RAB İsrail'i de seninle beraber Filistliler'in eline verecek; ve yarın sen ve oğulların benimle beraber olacaksınız; ve İsrail'in ordusunu da RAB Filistliler'in eline verecektir.
20 O zaman Saul hemen boylu boyunca yere düştü, ve Samuel'in sözlerinden ötürü çok korktu; ve kendisinde takat da yoktu; çünkü tüm gün ve tüm gece ekmek yememişti.
21 Ve kadın Saul'un yanına geldi, ve çok şaşkın bir halde olduğunu görünce ona, İşte, dedi, cariyen senin sözünü dinledi, ve hayatımı avucuma alıp bana söylediğin sözleri dinledim.
22 Şimdi bunun için, sana yalvarırım, sen de cariyenin sözünü dinle, ve önüne bir lokma ekmek koyayım; ve ye, öyle ki yoluna giderken sana kuvvet olsun.
23 Ama reddetti, ve, Yemem, dedi. Ancak kulları, kadınla beraber onu zor-layınca onların sözünü dinledi. Böylece yerden kalkıp yatağın üzerine oturdu.
24 Ve kadının evde besili bir buzağısı vardı; ve çabucak onu boğazladı, ve un alıp yoğurdu, ve bundan mayasız pideler pişirdi;
25 Ve Saul'un önüne ve kullarının önüne getirdi; ve yediler. O zaman kalkıp o gece gittiler.
