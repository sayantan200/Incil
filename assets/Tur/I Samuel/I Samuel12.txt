VE Samuel tüm İsrail'e, İşte, dedi, bana söylediğiniz tüm şeylerde sözünüzü dinledim, ve üzerinize bir kral koydum.
2 Ve şimdi, işte, kral önünüzde yürüyor; ve ben kocadım, ve saçım ağardı; ve, işte, oğullarım sizinle beraberdir; ben de çocukluğumdan bugüne dek önünüzde yürüdüm.
3 İşte, ben kimin öküzünü aldım? ve kimin eşeğini aldım? ve kimin hakkını yedim? ve kimi sıkıştırdım? ve kendisine göz yummak için kimin elinden rüşvet aldım? RAB'bin önünde, ve onun mesihi önünde bana karşı tanıklık edin; ve ben size ödeyeyim.
4 Ve onlar, Hakkımızı yemedin, dediler, ve bizi sıkıştırmadın, ve kimsenin elin-den bir şey almadın.
5 Ve o onlara, Size karşı, dedi, elimde bir şey bulmadığınıza RAB tanıktır, onun mesihi de bugün tanıktır. Ve onlar, O tanıktır, dediler.
6 Ve Samuel halka, Musa'yı ve Ha-run'u tayin eden, ve atalarımızı Mısır ülkesinden çıkaran RAB'dir, dedi.
7 Şimdi bunun için durun, RAB'bin size ve atalarınıza yaptığı tüm doğru işler hakkında size RAB'bin önünde deliller getireyim.
8 Yakup Mısır'a geldiği zaman, atalarınız RAB'be feryat edince, o zaman RAB Musa'yla Harun'u gönderdi, onlar ata-larınızı Mısır'dan çıkarıp bu yerde oturt-tular.
9 Ve onlar Allahları RAB'bi unutunca, o onları Hazor ordusunun komutanı Sise-ra'nın eline, ve Filistliler'in eline, ve Mo-ab Kralı'nın eline sattı; ve bunlar onlara karşı savaştılar.
10 Ve RAB'be feryat edip, Günah işle-dik, dediler, çünkü RAB'bi bırakıp Baalim'e ve Aştoret'e kulluk ettik; fakat bizi şimdi düşmanlarımızın elinden azat et, ve sana kulluk edeceğiz.
11 Ve RAB Yerubbaal'ı, ve Bedan'ı, ve Yeftah'ı, ve Samuel'i gönderdi, ve her taraftan sizi düşmanlarınızın elinden azat etti; ve emniyette oturdunuz.
12 Ve Ammon çocuklarının kralı Na-haş'ın üzerinize geldiğini gördüğünüz zaman, Allahınız RAB size kral iken ba-na, Hayır, fakat bir kral üzerimize krallık edecek, dediniz.
13 Şimdi bunun için seçtiğiniz ve dile-diğiniz krala bakın! ve, işte, RAB üze-rinize bir kral koydu.
14 Eğer RAB'den korkacaksanız, ve ona kulluk edecekseniz, ve onun sözünü din-leyecekseniz, ve RAB'bin emrine isyan etmeyecekseniz, hem üzerinize krallık edecek olan kral hem de siz, Allahınız RAB'bin ardınca yürüyecekseniz, iyi;
15 Ama eğer RAB'bin sözünü dinleme-yecekseniz, ve RAB'bin emrine isyan edecekseniz, o zaman RAB'bin eli atala-rınıza karşı olduğu gibi size de karşı olacaktır.
16 Şimdi bunun için durun, ve RAB'bin gözleriniz önünde yapacağı şu büyük şeyi görün.
17 Bugün buğday biçimi değil mi? Gök gürlemeleri ve yağmur göndersin diye RAB'be yalvaracağım; ve kendinize kral istemekle yaptığınız kötülüğün RAB'bin gözünde büyük olduğunu bilecek ve göreceksiniz.
18 Böylece Samuel RAB'be yalvardı; ve RAB o gün gök gürlemeleri ve yağmur gönderdi; ve tüm halk RAB'den ve Samuel'den çok korktular.
19 Ve tüm halk Samuel'e, Kulların için senin Allahın RAB'be yalvar da ölme-yelim, dediler; çünkü tüm günahlarımızın üzerine, kendimize kral istemek kötü-lüğünü de kattık.
20 Ve Samuel halka, Korkmayın, dedi, siz tüm bu kötülüğü yaptınız; fakat RAB'bin ardından sapmayın, ancak tüm yüreğinizle RAB'be kulluk edin;
21 Ve sapmayın; çünkü o zaman boş şeylerin ardınca gitmiş olursunuz, o şeyler ki fayda veremezler, ve azat ede-mezler, çünkü boşturlar.
22 Çünkü RAB halkını kendi büyük adın-dan ötürü bırakmayacaktır, çünkü RAB sizi kendine halk etmeye razı oldu.
23 Üstelik bense, sizin için yalvarmaktan vazgeçmekle RAB'be karşı günah işle-mek benden uzak olsun; ve size iyi ve doğru yolu öğreteceğim.
24 Ancak RAB'den korkun, ve gerçekle, tüm yüreğinizle ona kulluk edin; çünkü bakın, sizin için ne büyük işler yaptı.
25 Ama eğer şer etmekte devam eder-seniz, hem siz, hem de kralınız yok olacaksınız.
