VE Davut yüreğinde, Artık, dedi, bir gün Saul'un eliyle mahvolacağım; benim için Filistliler ülkesine kaçmaktan daha iyi bir şey yoktur; ve Saul benden ve tüm İsrail sınırlarında beni aramaktan umudunu kesecek; böylece elinden kurtulacağım.
2 Ve Davut kalktı, ve kendisiyle yanında olan altı yüz kişi Gat kralı Maok oğlu Akiş'in yanına geçtiler.
3 Ve Davut, kendisi ve adamları, her biri ev halkıyla, Davut da iki karısı Yizreelî Ahinoam, ve Nabal'ın karısı Karmelî Abigail'le beraber olmak üzere Gat'ta Akiş'in yanında oturdular.
4 Ve Davut'un Gat'a kaçtığı Saul'a bildirildi; ve artık bir daha onu aramadı.
5 Ve Davut Akiş'e, Eğer şimdi senin gözünde lütuf buldumsa, dedi, kır şehirlerinin birinde bana bir yer versinler de orada oturayım; ve niçin bu kulun kral şehrinde, senin yanında otursun?
6 O zaman Akiş ona o gün Ziklag'ı verdi; bundan dolayı Ziklag bugüne dek Yahu-da krallarınındır.
7 Ve Davut'un Filistliler ülkesinde otur-duğu günlerin sayısı bir yıl ve dört aydı.
8 Ve Davut'la adamları çıkıp Geşurîler'e, ve Girzîler'e, ve Amalekîler'e akın ettiler; çünkü Şur'a giderken Mısır ülkesine kadar eski zamanlardan beri ülkede oturanlar onlardı.
9 Ve Davut ülkeyi vurdu, ve ne erkek ne kadın, kimseyi sağ bırakmadı, ve koyun-ları, ve sığırları, ve eşekleri, ve develeri, ve giysileri alıp götürdü; ve dönüp Akiş'in yanına geldi.
10 Ve Akiş, Bugün nereye yol yaptınız? dedi. Ve Davut, Yahuda güneyine karşı, ve Yerah-meelîler'in güneyine karşı, ve Kenîler'in güneyine karşı, dedi.
11 Ve, Davut böyle yaptı, ve Filistliler ülkesinde oturduğu tüm günler usulü böyleydi diye, hakkımızda haber vermesinler, diyerek Davut ne erkek ne de kadından kimseyi Gat'a haber getirmek için sağ bırakmadı.
12 Ve Akiş, Halkı İsrail'in yanında kendisini büsbütün iğrenç etti; bundan dolayı daima benim kulum olacaktır, diyerek Davut'a inandı.
