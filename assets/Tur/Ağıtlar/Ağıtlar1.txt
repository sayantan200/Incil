OŞEHİR ki, halkla doluydu, tek başı-na nasıl oturuyor! uluslar arasında büyüktü, dul kadın gibi oldu! ülkeler arasında bir soyluydu, haraç veren oldu!
2 Geceleyin acı acı ağlıyor, ve gözyaş-ları yanaklarının üzerindedir; tüm onu sevenlerden kendisini teselli eden yok; tüm dostları ona hainlik etti, düşmanı oldu.
3 Yahuda cefadan ötürü, ve ağır kölelik-ten ötürü esirliğe gitti; milletler arasında oturuyor, rahat yeri bulmuyor; darlıklar arasında ardını kovanların hepsi ona erişti.
4 Sion'un yolları yas tutuyor, çünkü belli bayramlara gelen yok; tüm kapıları ıssız, kâhinleri inliyor; bakireleri sıkılmada, kendisi de acılar içinde.
5 Hasımları başa geçti, düşmanlarının işi yolundadır; çünkü isyanlarının çokluğun-dan ötürü RAB onu sıkıntıya koydu; yav-ruları hasmın önünde esirliğe gitti.
6 Ve Sion kızının tüm güzelliği üzerinden kaçtı; reisleri, otlak bulmayan geyikler gibi oldu, ve ardı kovanın önünde takatsız yürüyorlar.
7 Yeruşalim eski günlerdeki tüm güzel şeylerini, cefa ve perişanlık günlerinde hatırlıyor; halkı, yardımcısı yokken hasmın eline düşünce, hasımlar onu gördüler, ve onun Şabatları'na güldüler.
8 Yeruşalim ağır günah işledi; bu yüzden kirlendi; onu sayanların hepsi kendisini hor görüyor, çünkü çıplaklığını gördüler; o da inleyip arkaya dönüyor.
9 Kirliliği eteklerinde; kendi sonunu hatırına getirmedi; aşağı düşmesi de şaşılacak şeydir; onu teselli eden yoktu; ya RAB, düşkünlüğümü gör; çünkü düşman kibirlendi.
10 Tüm onun güzel şeyleri üzerine hasım elini uzattı; çünkü kendi makdisine milletlerin girdiğini gördü, o milletler ki, senin topluluğuna girmesinler diye onlar için emretmiştin.
11 Tüm halkı inliyor, ekmek arıyorlar; canı yerine getirmek için güzel şeylerini yiyeceğe verdiler; bak, ya RAB, ve gör; çünkü sefil oldum.
12 Ey bütün sizler, yoldan geçenler, sizin için bu bir şey değil mi? iyi bakın da görün, başıma getirilen dert gibi bir dert var mı? o dert ki, RAB kızgın öfkesi gününde onunla bana cefa etti.
13 Kemiklerimin içine yukarıdan ateş saldı, ve onları yendi; ayaklarım için ağ serdi, beni yüz geri etti; beni harap etti, tüm gün baygınım.
14 İsyanlarımın boyunduruğu onun eliyle bağlandı; onlardan bir örgü yapılıp boy-numa geçirildi; kuvvetimi tüketti; karşı durmaya gücüm yetmeyenlerin ellerine Rab beni verdi.
15 İçimde tüm güçlü adamlarımı Rab hiçe saydı; genç adamlarımı kırmak için üzerime bir topluluk çağırdı; erden kızı, Yahuda kızını, Rab sanki masarada çiğnedi.
16 Ben bunlara ağlıyorum; gözüm, benim gözüm, yaşlar döküyor; çünkü canımı yerine getiren tesellici benden uzak; oğullarım harap oldu, çünkü düşman üstün çıktı.
17 Sion ellerini açmış; onu teselli eden yok; çevresindekiler onun hasmı olsun diye RAB Yakup için emretti; aralarında Yeruşalim kirli bir şey oldu.
18 RAB adildir; çünkü emrine karşı asi oldum; size yalvarırım, tüm halklar, din-leyin ve derdimi görün; erden kızlarımla gençlerim esirliğe gitti.
19 Oynaşlarımı çağırdım, ama onlar beni aldattılar; canlarını yerine getirmek için kendilerine yiyecek ararken, kâhin-lerimle ihtiyarlarım şehirde son soluğu verdiler.
20 Bak, ya RAB; çünkü sıkıntım var; içim kanıyor; içimde yüreğim altüst oldu; çün-kü çok asi oldum; dışarıda kılıç beni çocuklarımdan etmede, evde ölüm gibi.
21 İnlediğimi işittiler; beni teselli eden yok; tüm düşmanlarım felaketimi işitti; bunu sen yaptın diye sevinçle coştular; ilan ettiğin günü getireceksin, onlar da benim gibi olacaklar.
22 Onların her şerri senin önüne gelsin; ve tüm isyanlarımdan ötürü bana ne yaptınsa, onlara da yap; çünkü iniltilerim çok, yüreğim de baygındır.
