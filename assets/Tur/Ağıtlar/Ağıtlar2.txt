RAB öfkesinde Sion kızını bulutla nasıl örttü, İsrail'in güzelliğini gökten yere attı, ve öfkesi gününde ayağının iskemlesini hatırlamadı!
2 Rab Yakup'un tüm yurtlarını yuttu, ve acımadı; Yahuda kızının hisarlarını gazabıyla yıktı; yere kadar onları indirdi; krallığı ve reislerini bozdu.
3 Kızgın öfkeyle İsrail'in tüm boynuzunu kesti; düşman önünden sağ elini geri çekti; ve çepçevre yiyip bitiren alevli ateş gibi Yakup'u yaktı.
4 Düşman gibi yayını kurdu, sağ elini kaldırıp hasım gibi dikildi, ve Sion kızının çadırında göze hoş gelenlerin hepsini öldürdü; kızgınlığını ateş gibi döktü.
5 Rab sanki bir düşman oldu, İsrail'i yuttu; onun tüm saraylarını yuttu; hisar-larını yıktı, ve Yahuda kızında feryatla figanı artırdı.
6 Ve onun çadırını bahçe gibi söküp attı; toplantı yerlerini bozdu; Sion'da belli bayramları ve Şabatlar'ı RAB unutturdu, ve şiddetli öfkesiyle kralı ve kâhini hor gördü.
7 RAB sunağını kaldırıp attı, makdi-sinden nefret etti; Yeruşalim saraylarının duvarlarını düşman eline verdi; belli bayram gününde olduğu gibi onlar RAB evinde gürültü yaptılar.
8 RAB Sion kızının duvarlarını yıkmaya niyet etti; ipi gerdi, yıkmaktan elini çekmedi; ve siperle duvara yas tutturdu; ikisi de dertlidir.
9 Kapıları yere battı; kapı sürgülerini kırıp yok etti; kralı ve reisleri Centiller arasındadır; artık yasa yok; evet, pey-gamberleri RAB'den görüm bulmuyor.
10 Sion kızının ihtiyarları yere oturmuş susuyor; başları üzerine toprak attılar, çul kuşandılar; Yeruşalim'in bakireleri başlarını yere eğdiler.
11 Yaş dökmekten gözlerim tükenmekte, içim kanıyor; halkım kızının kırgınından ötürü ciğerim yere döküldü, çünkü şehir meydanlarında çocuklarla emziktekiler bayılmakta.
12 Şehrin meydanlarında yaralılar gibi bayılınca, canları annelerinin bağrına döküldüğü zaman, annelerine diyorlar ki, Buğday ile şarap nerede?
13 Sana ne tanıklık edeyim? ey Yeruşalim kızı, neyi sana benzeteyim? ey Sion'un erden kızı, neyi sana örnek tutayım da teselli edeyim? çünkü sendeki gedik deniz gibi büyük; sana kim şifa verebilir?
14 Senin için peygamberlerin yalancı ve manasız şeyler gördü; ve esirliğini geri getirmek için senin fesadını meydana çıkarmadılar, ve senin için yalancı yükler ve sürgüne götüren sebepler gördüler.
15 Yoldan geçenlerin hepsi sana el çır-pıyor; Yeruşalim'in kızına baş sallayıp ıslık çalarak diyorlar ki, Tüm yeryüzünün sevinci, güzelliğin kemali, dedikleri şehir bu mu?
16 Sana karşı tüm düşmanların ağızlarını açtı; ıslık çalıp diş gıcır-datıyorlar; diyorlar ki, Onu yuttuk; ger-çekten beklediğimiz gün budur; onu bulup gördük.
17 RAB niyet ettiğini yaptı; eski günlerde emrettiği sözü yerine getirdi; yıktı, ve acımadı; ve sana karşı düşmanı sevin-dirdi; hasımlarının boynuzunu yükseltti.
18 Onların yüreği RAB'be feryat etti, ey Sion kızının duvarı, gece gündüz gözyaşlar sel gibi aksın; dinlenme; gözbebeğin rahat etmesin.
19 Kalk, geceleyin bağır, nöbetlerin baş-langıcında Rab'bin yüzü önüne yüreğini su gibi dök; her sokak başında açlıktan bayılan çocuklarının hayatı için ona ellerini kaldır.
20 Gör, ya RAB, ve kime böyle yaptın, iyi bak! kadınlar meyvelerini, kucakta taşınan çocukları mı yesin? kâhinle peygamber Rab'bin makdisinde mi öldürülsün?
21 Sokaklarda genç ve yaşlı toprak üstünde yatmakta; kılıçla düştüler, bakirelerim ve genç adamlarım; öfken gününde onları öldürdün, boğazladın, ve acımadın.
22 Yıldıklarımı her yandan çağırdın, belli bayram günü gibi; öyle ki, RAB'bin öfke gününde kaçıp kurtulan, ve artakalan olmadı; kucakta taşıyıp büyüttüğüm çocuklarımı düşmanım bitirdi.
