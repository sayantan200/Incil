ONUN gazap değneğinden cefa gören adam benim.
2 Beni güttü, ve ışıkta değil karanlıkta yürüttü.
3 Gerçekten bana karşı döndü; tüm gün elini bana karşı çeviriyor.
4 Etimi ve derimi yıprattı; kemiklerimi kırdı.
5 Karşıma duvar yaptı, ve çevremi acılıkla ve zahmetle sardı.
6 Eski vaktin ölüleri gibi karanlık yerlerde beni oturttu.
7 Etrafıma çit çekti, dışarı çıkamıyorum; zincirimi ağırlaştırdı.
8 Ben feryat edip yardım isteyince de duama set çekiyor.
9 Yonma taşlarla yollarıma duvar çekti; tariklerimi dolaşık etti.
10 Benim için pusuda yatan bir ayı gibi, ve gizlenmiş bir aslan gibi idi.
11 Yollarımı saptırdı, ve beni parçaladı; beni harap etti.
12 Yayını kurdu, ve ok için beni nişan gibi dikti.
13 Kılıfındaki oklarını böbreklerime sapladı.
14 Halkımın hepsine gülünç oldum, ve tüm gün onların türküsü.
15 Beni acılığa doyurdu, pelin suyunu bana kana kana içirdi.
16 Dişlerimi de çakıl taşlarıyla kırdı; beni kül ile örttü.
17 Canımı da esenlikten uzaklaştırdın; iyiliği unuttum.
18 Ve dedim ki, Kuvvetim, ve RAB'den umudum yok oldu;
19 Cefamı ve perişanlığımı, pelin otuyla ödü hatırladım.
20 Hâlâ canım onları hatırlayıp içimde eğilmekte.
21 Bunu aklıma getiriyorum; bundan ötürü umudum var.
22 RAB'bin merhameti sayesinde telef olmadık, çünkü acımaları bitmez.
23 Onlar her sabah tazelenir, senin sadakatin büyüktür.
24 Canım diyor ki, Benim payım RAB'dir; bu yüzden ona umut bağlıyorum.
25 Onu bekleyenlere, onu arayan cana, RAB iyidir.
26 Ümit etmek ve RAB'bin kurtarışını sessizce beklemek iyidir.
27 İnsan için boyunduruğu gençliğinde taşımak iyidir.
28 Tek başına oturur da sessizlik eder, çünkü onu üzerinde taşıdı.
29 Ağzını toprağa koyar, belki umut olur.
30 Kendisine vuran yanağını uzatır, rezilliğe doyar.
31 Çünkü Rab kendisinden ebediyen atmaz.
32 Ama dert verse de, merhametlerinin çokluğuna göre yine acır.
33 Çünkü isteyerek cefa etmez, ve insanoğullarını kederlendirmez.
34 Yeryüzünün tüm esirlerini ayak altında ezmeyi,
35 Yüceler Yücesi'nin yüzü önünde insanın hakkını saptırmayı,
36 Davasında insana haksızlık etmeyi, Rab doğru görmez.
37 Rab emretmedikçe kim bir şey söyler de vaki olur?
38 Kötülük de iyilik de Yüceler Yüce-si'nin ağzından çıkmıyor mu?
39 Adam, yaşayan adam, günahlarının cezasından niçin şikayet eder?
40 Yollarımızı araştırıp sınayalım, ve yine RAB'be dönelim.
41 Göklerde olan Allah'a ellerimizle beraber yüreğimizi de yükseltelim.
42 Biz karşı çıkıp isyan ettik; sen bağış-lamadın.
43 Öfkeyle örtündün, ve bizi kovaladın; öldürdün, acımadın.
44 Duamız ondan geçmesin diye bulutla örtündün.
45 Uluslar arasında bizi süprüntü ve tiksindirici şey ettin.
46 Bize karşı tüm düşmanlarımız ağız-larını açtı.
47 Bize korku ve kement, yıkım ve kırgın oldu.
48 Halkım kızının kırgınından ötürü gözüm yaş selleri döküyor.
49 Dinlenmeden, durmadan, gözüm yaşlar akıtıyor,
50 RAB aşağı bakıncaya kadar, göklerden görünceye kadar.
51 Şehrimin tüm kızlarından ötürü gözle-rimin acısı canıma işledi.
52 Sebepsiz bana düşman olanlar bir kuş gibi beni yaman avladılar.
53 Sarnıçta hayatımı helak ettiler, ve üzerime taş attılar.
54 Sular başımdan aştı; o zaman, bittim, dedim.
55 Sarnıcın dibinden senin adını çağırdım, ya RAB.
56 Sesimi işittin; ahıma, bağırışıma kulağını kapama.
57 Sana yakardığım gün yaklaştın, Korkma, dedin.
58 Canımın davalarını sen gördün, ya Rab; hayatımı halas ettin.
59 Bana olan haksızlığı gördün, ya RAB; davamı sen gör.
60 Bana karşı olan tüm öçlerini ve tüm düşüncelerini gördün.
61 Onların aşağılamasını, ya RAB, bana karşı olan tüm düşüncelerini,
62 Üzerime kalkanların dudaklarını, ve tüm gün bana karşı düzenlerini işittin.
63 Oturup kalkışlarına bak; ben onların türküsü oldum.
64 Ellerinin işine göre onlara karşılık ver, ya RAB.
65 Onlara yürek katılığı ver; lanetin üzerlerine olsun.
66 Öfkeyle onların ardını kov, ve onları RAB'bin gökleri altından helak et.
