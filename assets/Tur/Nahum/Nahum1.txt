NİNEVE'NİN yükü, Elkoşlu Nahum'un görümü kitabı.
2 Allah kıskanır, ve RAB öç alır; RAB öç alır, ve gazapla doludur; RAB hasımla-rından öç alacak, ve düşmanlarına kin tutar.
3 RAB geç öfkelenir, ve kuvvette büyük-tür, ve şeriri hiç suçsuz çıkarmaz; RAB'bin yolu kasırgada ve fırtınadadır, ve bulutlar onun ayaklarının tozudur.
4 Denizi azarlar, ve onu kurutur; ve tüm ırmakları kurutur; Başan'la Karmel solar, ve Lübnan'ın çiçeği solar.
5 Ondan dağlar titrer, ve tepeler erir, ve onun huzurunda yeryüzü yakılır, evet, dünya, ve onda oturanların hepsi.
6 Onun gazabı önünde kim durabilir? ve öfkesi kızgınlığına kim dayanabilir? kız-gınlığı ateş gibi dökülür, ve onun eliyle kayalar parçalanır.
7 RAB iyidir, sıkıntı gününde hisardır; ve kendisine güvenenleri bilir.
8 Ama onun yerini taşkın selle büsbütün harap edecek, ve düşmanlarını karanlık kovayacak.
9 Siz RAB'be karşı ne tasarlıyorsunuz? o bütün bütün bitirecektir; ikinci kez sıkıntı ayaklanmayacak.
10 Çünkü dikenler gibi birbirine sarılı olarak, ve sarhoşlar gibi sarhoşken, kupkuru saman gibi yanacaklar.
11 RAB'be karşı kötülük kuran biri, şerir bir öğütçü, senden çıktı.
12 RAB şöyle diyor: Onlar sakin ve sayıda çok olsalar bile, yine böylece, o geçip giderken, kesilecekler. Seni alçalt-tımsa da, bir daha seni alçaltmaya-cağım.
13 Çünkü şimdi senin üzerinden onun boyunduruğunu kıracağım, ve senin bağlarını koparacağım.
14 Ve, artık senin adından ekilmesin diye, RAB senin için bir emir verdi; senin ilahlarının evinden oyma sureti ve dökme sureti kesip atacağım; senin mezarını yapacağım; çünkü sen alçaksın.
15 İşte, müjde getirenin, esenlik işittire-nin ayakları dağlar üzerinde! Ey Yahuda, kendi bayramlarını tut, adaklarını öde; çünkü bir daha senin içinden şerir geç-meyecektir; o büsbütün kesilip atılmıştır.
