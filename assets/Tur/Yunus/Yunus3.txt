VE ikinci kez olarak Yunus'a RAB'bin sözü gelip dedi ki,
2 Kalk, Nineve'ye, o büyük kente git, ve sana söyleyeceğim sözleri ona vaaz et.
3 Böylece Yunus kalktı, ve RAB'bin sö-züne göre Nineve'ye gitti. Şimdi Nineve çok büyük bir kentti, üç günlük yoldu.
4 Ve Yunus kente girmeye başladı, bir günlük yol yaptı, ve bağırıp, Daha kırk gün var, dedi, ve Nineve yıkılacak.
5 Böylece Nineve halkı Allah'a inandı-lar, ve oruç ilan ettiler, ve büyüğünden küçüğüne kadar çullar sarındılar.
6 Çünkü bu söz Nineve Kralı'na erişti, ve tahttan kalktı, ve üzerinden kaftanını çıkardı, ve çul sarınıp kül üzerine oturdu.
7 Ve kralın ve soylularının fermanı ile Nineve'de bağırıp ilan etti: İnsan ve hay-van, sığır ve davar, bir şey tatmasınlar; otlamasınlar, su da içmesinler;
8 Ama insan da hayvan da, çul sarınıp Allah'a kuvvetle seslensinler; evet, her-kes kötü yolundan, ve ellerindeki zorba-lıktan dönsün.
9 Kim bilir? belki Allah döner ve nadim olur, ve kızgın öfkesinden döner de, mahvolmayız.
10 Ve Allah onların işlerini, kötü yolla-rından dönmüş olduklarını gördü; ve onlara yapacağını söylemiş olduğu kötülükten ötürü Allah nadim oldu; ve onu yapmadı.
