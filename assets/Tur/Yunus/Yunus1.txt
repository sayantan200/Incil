ŞİMDİ Amittay oğlu Yunus'a RAB'bin sözü gelip dedi ki,
2 Kalk, Nineve'ye, o büyük kente, git, ve ona karşı bağır; çünkü onların şerri benim önüme çıktı.
3 Ama Yunus RAB'bin huzurundan Tarşiş'e kaçmaya kalkıştı; ve Yafa'ya indi, ve Tarşiş'e giden bir gemi buldu; böylece ücretini ödedi, ve RAB'bin huzurundan Tarşiş'e onlarla beraber gitmek için içine girdi.
4 Ama Rab denizin üzerine büyük bir rüzgâr gönderdi, ve denizde büyük fırtına oldu, öyle ki gemi kırılacak gibiydi.
5 O zaman gemiciler korktular, ve her adam kendi ilahına feryat etti; ve kendi-lerine hafiflik olsun diye gemide olan şeyleri denize attılar. Yunus ise, geminin dip ambarına inmişti; ve yatıp derin uykuya dalmıştı.
6 Böylece gemi kaptanı ona yaklaşıp ona, Ey uyuyan, dedi, nen var? kalk, kendi Allahın'a yakar, belki Allah bizi düşünür de, mahvolmayız.
7 Ve herkes birbirine, Gelin de kura çekelim, dediler, bilelim kimin yüzünden bu bela başımıza geldi. Böylece kura çektiler, ve kura Yunus'a düştü.
8 O zaman ona, Sana yalvarırız, dediler, bize bildir, üzerimizdeki bu bela kimin yüzünden; Senin işin nedir? nereden geliyorsun? ülken neresi? ve hangi halk-tansın?
9 Ve o onlara, Ben İbrani'yim; denizi ve karayı yaratan göğün Allahı RAB'den korkuyorum, dedi.
10 O zaman o adamlar çok korkup ona, Bu yaptığın nedir? dediler. Çünkü RAB'bin huzurundan kaçmakta olduğunu o adamlar biliyorlardı, çünkü onlara anlatmıştı.
11 O zaman ona, Deniz bize karşı yatışsın diye sana ne yapalım? dediler; çünkü deniz git gide daha fırtınalı oluyordu.
12 Ve o onlara, Beni kaldırıp denize atın, dedi; böylece deniz size karşı yatışır; çünkü benim yüzümden bu büyük fırtı-nanın üzerinize geldiğini biliyorum.
13 Ama o adamlar karaya dönmek için sıkı kürek çektiler; ama yapamadılar; çünkü deniz onlara karşı git gide daha fırtınalı oluyordu.
14 Bunun için RAB'be seslenerek, Sana yalvarıyoruz, ya RAB, sana yalvarıyoruz, dediler, bu adamın canından ötürü mah-volmayalım, ve suçsuz kanı üzerimize yükleme; çünkü sen, ya RAB, sana nasıl hoş göründüyse, öyle yaptın.
15 Böylece Yunus'u kaldırıp denize attılar; ve denizin kudurması yatıştı.
16 O zaman bu adamlar RAB'den çok korktular; ve RAB'be kurban kestiler, ve adaklar adadılar.
17 Şimdi RAB, Yunus'u yutmak için, büyük bir balık hazırladı; ve Yunus üç gün üç gece balığın karnında kaldı.
