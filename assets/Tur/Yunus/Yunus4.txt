AMA Yunus'un çok gücüne gitti, ve kızdı.
2 Ve RAB'be dua edip, Ya RAB, sana yalvarıyorum, dedi, ben daha ülkemde-yken bunu söylemedim mi? bu yüzden önce Tarşiş'e kaçmaya davrandım; çün-kü biliyordum ki sen lütfeden ve çok acıyan, geç öfkelenen, ve çok sevecen olup kötülükten nadim olan bir Allah'sın.
3 Bunun için şimdi, ya RAB, yalvarırım sana, hayatımı benden al; çünkü benim için ölmek yaşamaktan iyidir.
4 O zaman RAB, Öfkelenmekle iyi mi ediyorsun? dedi.
5 Böylece Yunus kentten çıktı, ve kentin doğusunda oturdu, ve orada kendisine bir çardak yaptı, ve onun altında gölgede oturdu, öyle ki, kente ne olacağını görsün.
6 Ve, Yunus'u kötü halinden azat etmek üzere, başına gölge olsun diye, RAB Allah bir asma kabak fidanı sağlayıp onun üzerine çıkardı. Böylece Yunus asma kabağından ötürü çok sevindi.
7 Ama ertesi gün sabah olurken Allah bir kurt hazırladı, ve kurt asma kabağını vurdu, o da kurudu.
8 Ve vaki oldu ki, güneş doğunca, Allah yakıcı doğu rüzgârını hazırladı; ve güneş Yunus'un başına vurdu, ve bayıldı, ve içinden ölümü dileyip, Benim için ölmek yaşamaktan iyidir, dedi.
9 Ve Allah Yunus'a, Asma kabağından ötürü öfkelenmekle iyi mi ediyorsun? dedi. Ve o, Ölüme kadar öfkelenmekle iyi ediyorum, dedi.
10 O zaman RAB dedi ki, Sen, emeğini çekmediğin, ve büyütmediğin asma kabağına acıyorsun, o kabak ki, bir gecede çıktı ve bir gecede mahvoldu;
11 Ya ben, Nineve'yi, o büyük kenti esir-gemeyeyim mi? o kent ki, orada sağını ve solunu seçemeyen yüz yirmi binden fazla şahıs, birçok da hayvan var.
