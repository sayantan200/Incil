HÜKÜMDARLA yemeğe oturduğun zaman, karşında olana iyice dikkat et;
2 Ve eğer istekli adam isen, kendi boğa-zına bıçak koy.
3 Onun çerezlerini canın çekmesin; çün-kü hile yiyeceğidir.
4 Zengin olmak için kendini yorma; kendi hikmetinden vazgeç.
5 Olmayan şeye göz diker misin? çünkü zenginlik mutlaka kanatlanır, kartal gibi göğe doğru uçar.
6 Kötü gözlünün ekmeğini yeme, onun çerezlerini de canın çekmesin;
7 Çünkü yüreğinde nasıl düşünürse ken-disi öyledir; sana, Ye, iç, der; ama yüreği seninle beraber değildir.
8 Yemiş olduğun lokmayı kusacaksın, ve güzel sözlerin boşa gidecek.
9 Akılsızın kulaklarına söz söyleme, çün-kü senin sözlerindeki hikmeti hor görür.
10 Eski sınırın yerini değiştirme, ve yetimlerin tarlalarına girme;
11 Çünkü onların halaskârı kuvvetlidir; onların davasını seninle o edecek.
12 Yüreğini terbiyeye, ve kulaklarını bilgi sözlerine ver.
13 Çocuktan tedibi esirgeme; çünkü onu değnekle döversen ölmeyecek.
14 Onu değnekle döveceksin, ve canını cehennemden kurtaracaksın.
15 Oğlum, eğer senin yüreğin hikmet-liyse, benim yüreğim de sevinecek.
16 Dudakların doğru şeyler söylediği zaman, benim gönlüm de sevinçle coşa-cak.
17 Yüreğin günahkârlara imrenmesin; ancak tüm gün RAB korkusunda ol;
18 Çünkü gerçekten bir son vardır; ve umudun boşa çıkmayacaktır.
19 Oğlum, dinle ve hikmetli ol, ve yolda yüreğini doğrult.
20 Ayyaşların, ete düşkün olanların arasında bulunma;
21 Çünkü ayyaş ve obur fakir olur; ve uyuklama insana paçavra giydirecek.
22 Seni tevlit eden babanı dinle, ve yaşlı olduğu zaman anneni hor görme.
23 Gerçeği satın al, ve onu satma; hikmeti, ve terbiyeyi, ve anlayışı da.
24 Doğru kişinin babası çok sevinecek; ve hikmetli çocuğu tevlit eden onunla mesrur olacak.
25 Baban ve annen sevinecekler, ve seni doğuran mesrur olacak.
26 Oğlum, yüreğini bana ver; ve gözlerin yollarıma baksın.
27 Çünkü fahişe derin bir hendektir, ve ecnebi kadın dar bir çukurdur.
28 Evet, av için yattığı gibi pusuda otu-rur, ve insanlar arasında hainleri artırır.
29 Ah kimin? vah kimin? çekişmeler kimindir? şikâyet kimin? boşuna yaralar kimindir? gözlerin kızarması kimindir?
30 Şarabın başında oturup gecikenlerin, karıştırılmış şarabı aramaya gidenle-rindir.
31 Şarabın kızıl olmasına, kadehte ren-gini vermesine, kolay kolay aşağı akma-sına bakma.
32 Sonunda yılan gibi ısırır, ve engerek gibi sokar.
33 Gözlerin yabancı kadınlar görecek, ve yüreğin sapık şeyler söyleyecek.
34 Evet, sen deniz ortasında yatan gibi, ya da gemi direğinin başında yatan gibi olacaksın;
35 Bana vurdular, diyeceksin, ve hasta olmadım; beni dövdüler, ve bunu duymadım; ne zaman ayılacağım? onu bir daha arayacağım.
