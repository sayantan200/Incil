ÇOK kez azarlanıp da dikbaşlılık eden, ansızın yıkılacak, çare yok.
2 Doğrular iktidarda olunca, halk sevinir; ama şerir hükümdar olunca, halk inler.
3 Kim hikmeti severse, babasını sevindi-rir, ama fahişelerle dostluk eden malını sarfeder.
4 Kral ülkeyi adaletle pekiştirir, ama hediyeler alan onu yıkar.
5 Komşusuna yaltaklanan adam, onun ayakları için ağ serer.
6 Şeririn suçunda tuzak var; ama doğru kişi ezgi söyler ve sevinir.
7 Doğru kişi fıkaranın hakkını tanır; ama şerir tanıma nedir anlamaz.
8 Alaycı kişiler şehri körükler; ama hik-metliler gazabı yatıştırır.
9 Eğer hikmetli adamın ahmakla davası olursa, kızsa da, gülse de, rahat yoktur.
10 Kanlı adamlar dürüst kişiden nefret eder; doğru kişilerse, onun canını korur.
11 Akılsız tüm öfkesini ortaya döker; hikmetli adamsa, onu tutar.
12 Bir hükümdar yalan söze kulak verirse, tüm hizmetçileri şerirdir.
13 Fakir ile gaddar adam karşılaşır; RAB ikisinin de gözünü aydınlatır.
14 Fıkaraya sadakatle hükmeden kralın tahtı ebediyen pekiştirilecek.
15 Değnek ve tedip hikmet verir; ama kendi haline bırakılan çocuk annesine utanç getirir.
16 Şerirler çoğalınca, suç çoğalır; ama doğrular onların düştüklerini görecek.
17 Oğlunu terbiye et, ve sana rahat verecek; evet, senin canına lezzet vere-cektir.
18 Görüm olmayınca halk mahvolur; ama yasayı tutana ne mutlu!
19 Kul sözle terbiye edilmez; çünkü anlasa da cevap vermez.
20 Sözlerinde acele eden bir adam gördün mü? ondan ziyade akılsızdan bir şey umulur.
21 Kim kulunu çocukluğundan beri nazlı büyütürse sonunda o kendisine oğul olacak.
22 Öfkeli adam kavga çıkarır, ve kızan adamın suçu pek çoktur.
23 Adamın kibri kendini alçaltır; ama onur ruhta alçakgönüllüyü tutar;
24 Hırsızla ortak olan kendi canından nefret eder; lanetlemeyi işitir de bildiğini söylemez.
25 İnsan korkusu tuzak kurar; ama RAB'be kim güvenirse emniyette olacak.
26 Hükümdarın lütfunu arayan çoktur; ama her adamın hükmü RAB'den gelir.
27 Haksız adam adillere iğrençliktir, yolunda dürüst olan da şerire iğrençliktir.
