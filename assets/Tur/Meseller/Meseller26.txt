YAZ vaktinde kar, ve orak vaktinde yağmur yakışmadığı gibi, onur da akılsız için öyledir.
2 Kuş öteye beriye nasıl uçarsa, kırlangıç nasıl uçup giderse, böylece lanet sebepsiz gelmeyecek.
3 Ata kamçı, eşeğe gem, ve akılsızın sırtına değnek.
4 Akılsıza ahmaklığına göre cevap verme, yoksa sen de ona benzersin.
5 Akılsıza ahmaklığına göre cevap ver, yoksa kendi gözünde hikmetli olur.
6 Akılsızın eliyle söz gönderen, ayakları keser, ve zarar içer.
7 Topalın bacakları nasıl sarkarsa, akıl-sızların ağzında benzetme de öyledir.
8 Taşı sapanın içine bağlayan adam nasılsa, akılsızı sayan da öyledir.
9 Sarhoşun eline geçen diken ne ise, akılsızların ağzında benzetme de öyle-dir.
10 Her şeyi biçimleyen büyük Allah, akılsıza da hainlere de ücret verir.
11 Kusmuğuna dönen köpek nasılsa, ah-maklığını tekrarlayan akılsız da öyledir.
12 Kendi gözünde hikmetli olan adam gördün mü? ondan daha çok akılsızdan bir şey umulur.
13 Tembel adam der ki, Yolda aslan var; sokaklarda aslan var.
14 Kapı kendi rezeleri üzerinde nasıl dönerse, tembel de yatağı üzerinde öyle döner.
15 Tembel kucağına elini gizler; onu tekrar ağzına götürmeye üşenir.
16 Tembel kendi gözünde, akıllıca ce-vap veren yedi kişiden daha hikmetlidir.
17 Yoldan geçen, ve kendisine ait olma-yan kavgaya karışan, köpeği kulakla-rından tutan biri gibidir.
18 Ateşli odunlar, oklar, ve ölüm saçan deli bir adam nasılsa,
19 Komşusunu aldatıp da, Şaka etmiyor muyum? diyen adam da öyledir.
20 Odun bitince ateş söner; böylece çekiştirici adamın olmadığı yerde kavga durur.
21 Kor için kömür, ve ateş için odun ne ise, çekişmeyi alevlendirmek için kavga-cı adam da öyledir.
22 Dedikocunun sözleri yaralar gibidir, ve karnın en derin yerlerine inerler.
23 Hararetli dudaklarla kötü yürek, üze-rine gümüş cürufu sıvanmış toprak kaba benzer.
24 Nefret eden adam dudaklarıyla iki yüzlülük eder; ve içinde hile saklar;
25 Onun güzel söyleyişine inanma; çünkü yüreğinde yedi iğrençlik vardır;
26 Onun nefreti hileye bürünse de, topluluğun önünde şerri açılır.
27 Çukuru kim kazarsa içine düşecek; ve taş, yuvarlayanın üzerine dönecek.
28 Yalancı dil yaraladığı olanlardan nef-ret eder, ve yaltaklanan ağız harap eder.
