TERBİYEYİ seven bilgiyi sever; ama tedipten nefret eden budaladır.
2 İyi adam RAB'den lütuf bulur; ama düzenbazı mahkûm eder.
3 İnsan şerle pekiştirilmeyecek; ama doğruların kökü sarsılmayacak.
4 Erdemli kadın kocasının tacıdır; ama utandıran kadın onun kemiklerinde çürüklük gibidir.
5 Doğruların düşünceleri haktır; ama şerirlerin öğütleri hiledir.
6 Şerirlerin sözleri kan için pusuda yatmaktır; ama dürüstlerin ağzı onları azat edecek.
7 Şerirler yıkılır ve yok olurlar; ama doğ-ruların evi duracak.
8 Bir adam hikmetine göre övülecek; ama yüreği eğri olan hor görülecek.
9 Hakir olup bir kölesi olan, büyüklük taslayıp da ekmeğe muhtaç olandan iyidir.
10 Doğru adam hayvanının hayatını kayırır; ama şerirlerin yumuşak merhametleri gaddardır.
11 Toprağını işleyen ekmeğe doyacak; ama boş şahısların ardınca gidenin anlayışı eksiktir.
12 Şerir kötü adamların şikârını arzular; ama doğruların kökü ürün verir.
13 Dudaklarının suçunda şerir için tuzak vardır; ama adil kişi sıkıntıdan çıkar.
14 İnsan ağzının meyvesiyle iyiliğe doyacak; ve ellerinin işine göre adam karşılık alacak.
15 Ahmağın yolu kendi gözünde doğru-dur; ama öğüt dinleyen hikmetlidir.
16 Ahmağın öfkesi hemen belli olur; ama ihtiyatlı adam utancı örter.
17 Gerçeği söyleyen doğruluğu, ama ya-lancı tanık hileyi ortaya çıkarır.
18 Kılıç saplanır gibi söyleyen var; ama hikmetlinin dili şifadır.
19 Gerçek dudağı ebediyen sabit olur; ama yalancı dil ancak bir an içindir.
20 Kötülük tasarlayanların yüreğinde hile vardır; ama barışıklık öğütçüleri için sevinç vardır.
21 Adillere hiç zarar değmez; ama şerir-ler kötülükle dolacak.
22 Yalancı dudaklar RAB'be iğrençtir; ama doğrulukla işleyenler onun makbu-lüdür.
23 İhtiyatlı adam bilgiyi gizler; ama akıl-sızların yüreği ahmaklık ilan eder.
24 Çalışkanların eli hakim olacak; ama tembel adam haraç altında olacak.
25 Yüreğindeki kaygı insanı çöktürür; ama iyi söz onu sevindirir.
26 Doğru kişi komşusundan daha âlâdır; ama şerirlerin yolu kendilerini baştan çıkarır.
27 Tembel adam avını pişirmez; ama çalışkan adamın malı değerlidir.
28 Doğruluk yolunda hayat vardır; ve onun tariğinde ölüm yoktur.
