KRAL Lemuel'in sözleri, annesinin kendisine öğrettiği peygamberlik.
2 Oğlum, ne? ve rahmimin oğlu, ne? ve adaklarımın oğlu, ne?
3 Kuvvetini kadınlara, ve yollarını kralları helak edenlere verme.
4 Krallar için değildir, ey Lemuel! şarap içmek krallar için değildir; ve içki içmek reisler için değildir.
5 Yoksa içip yasayı unuturlar, ve tüm düşkünlerin hakkını saptırırlar.
6 İçkiyi mahv olmak üzere olana, ve şarabı canında acılık bulunanlara verin;
7 İçsin, ve fakirliğini unutsun, ve artık yorgunluğunu anmasın.
8 Ağzını dilsiz için, tüm kimsesizlerin davası için aç.
9 Ağzını aç, doğrulukla hükmet, ve fakirle yoksulun davasını gör.
10 Erdemli kadını kim bulabilir? çünkü onun değeri yakutlardan çok üstündür.
11 Kocasının yüreği ona emin olarak güvenir, öyle ki, çapul mala ihtiyacı olmayacak.
12 Kadın ona kötülükle değil, hayatının tüm günlerince iyilikle ödeyecek.
13 Yün ve keten arar, ve elleriyle istekle işler.
14 Tüccar gemileri gibidir, yiyeceğini uzaktan getirir.
15 Henüz gece iken kalkar, ve evi halkına yiyecek, ve hizmetçi kızlarına bir pay verir.
16 Bir tarla almayı düşünür, ve onu satın alır; ellerinin kazancıyla bir bağ diker.
17 Belini kuvvetle kuşatır, ve pazılarını kuvvetlendirir.
18 Ticaretinin iyi olduğunu anlar; gecele-yin çırası sönmez.
19 Ellerini iğe koyar, ve avuçları örekeyi tutar.
20 Fakire avucunu açar; evet, yoksullara ellerini uzatır.
21 Evi halkı için kardan korkmaz; çünkü tüm evi halkının kırmızı giysisi vardır.
22 Kendisine halılar yapar; giysisi ipek ve erguvanidir.
23 Kocası ülkenin ihtiyarlarıyla oturur-ken, kapılarda tanınır.
24 İnce keten yapar, ve onu satar, ve tüccara kuşaklar verir.
25 Kuvvet ve şeref onun elbisesidir; ve gelecek vakitte mesrur olacak.
26 Ağzını hikmetle açar; ve lütuf kanunu onun dilindedir.
27 Evi halkının gidişine gözcülük eder, ve tembellik ekmeğini yemez.
28 Çocukları kalkar ve ona mutlu derler; kocası da kalkar, ve onu över,
29 Erdemle davranan kızlar çoktur, ama sen hepsine üstün oldun.
30 Letafet aldatıcıdır, ve güzellik boş şeydir; ama RAB'den korkan kadın övülecek.
31 Ellerinin kazancından kendisine verin; ve kapılarda işleri onu övsün.
