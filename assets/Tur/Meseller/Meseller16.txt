İNSANDA yüreğin tedarikleri, ve dilin cevabı RAB'dendir,
2 İnsanın tüm yolları kendi gözünde temizdir; ama RAB ruhları tartar.
3 Kendi işlerini RAB'be bırak, ve düşün-celerin pekiştirilecek.
4 RAB her şeyi kendisi için yaptı, evet, şeriri de kötü gün için.
5 Yüreği kibirli olan herkes RAB'be iğrençliktir; el ele verseler, o suçsuz tutulmaz.
6 Merhamet ve gerçekle fesat arıtılır; ve insan RAB korkusuyla kötülükten ayrılır.
7 Adamın yolları RAB'be makbul olunca, düşmanlarını bile kendisiyle barıştırır.
8 Doğrulukla olan az şey, haksızlıkla olan büyük gelirden iyidir.
9 Adamın yüreği kendi yolunu tasarlar; ama adımlarını RAB yönlendirir.
10 İlahi hüküm kralın dudaklarındadır; hükümde onun ağzı öte geçmez.
11 Doğru teraziyle baskül RAB'bindir; torbanın tüm tartı taşları onun işidir.
12 Şer işlemek krallara iğrençliktir; çünkü taht doğrulukla pekiştirilir.
13 Sadık dudaklar kralların hoşlandığı şeydir, ve doğru şeyler söyleyeni sever-ler.
14 Kralın gazabı ölüm ulakları gibidir; ama hikmetli adam onu yatıştırır.
15 Kralın yüzündeki nurda hayat vardır; ve onun lütfu son yağmurların bulutu gibidir.
16 Hikmet kazanmak altından daha ne kadar iyidir! ve anlayış kazanmak gümüşten üstün tutulmalı.
17 Kötülükten ayrılmak dürüst kişilerin büyük yoludur; yoluna dikkat eden canı-nı korur.
18 Yıkımdan önce gurur, ve düşmeden önce kibirli ruh gelir.
19 Hakirlerle alçak gönüllü olmak, kibirli-lerle çapul malı paylaşmaktan iyidir.
20 Söze dikkat eden iyilik bulur; ve RAB'be güvenen mutlu olur.
21 Yüreği hikmetli olana ihtiyatlı denile-cek; ve dudakların tatlılığı bilgiyi artırır.
22 Anlayış, sahibine hayat kaynağıdır; ama ahmakların tedibi ahmaklıktır.
23 Hikmetli adamın yüreği ağzına öğ-retir, ve dudakları üzerinde bilgiyi artırır.
24 Hoş sözler gümeçbalı gibi, cana tatlı, ve kemiklere şifadır.
25 Yol var ki, adamın önünde doğru görünür, ama sonu ölüm yollarıdır.
26 Emek çeken kendisi için emek çeker; çünkü ağzı onu zorlar.
27 Takvasız adam kötülük kazar; ve onun dudaklarında sanki yakan ateş vardır.
28 Eğri adam kavga salar; ve çekiştirici adam yakın dostları ayırır.
29 Zorba adam komşusunu ayartır, ve onu iyi olmayan yolda yürütür.
30 Eğri şeyler tasarlamak için gözlerini kapar; dudaklarını kımıldatarak kötülüğü gerçekleştirir.
31 Ağarmış saçlar yücelik tacıdır; eğer doğruluk yolunda bulunursa.
32 Geç öfkelenen yiğitten iyidir; ve ruhunu denetleyen şehir alandan iyidir.
33 Kura koyna atılır; ama onun her hük-mü RAB'dendir.
