KÖTÜ adamlara imrenme; ve onlarla beraber olmaya arzu çekme;
2 Çünkü onların yürekleri zorbalık tasar, ve dudakları kötülük söyler.
3 Hikmetle ev yapılır; ve anlayışla pekiş-tirilir;
4 Ve bilgiyle odalar her çeşit değerli ve hoş mallarla dolacak.
5 Hikmetli adam güçlüdür; evet, bilgili adam kuvvet artırır.
6 Çünkü sağlam öğütle savaşını yapa-caksın; ve öğütçülerin çokluğunda emni-yet var.
7 Hikmet ahmak için çok yüksektir; kapı-da ağzını açmaz.
8 Kötülük etmeyi tasarlayana fesatçı denilecek.
9 Ahmaklık düşüncesi günahtır; ve alay-cı adam insanlara iğrençtir.
10 Sıkıntı gününde eğer gevşersen, kuvvetin azdır.
11 Eğer ölüme götürülenleri azat etmez, ve öldürülmeye hazır olanları esirge-mezsen;
12 İşte, bunu bilmiyorduk, dersen; yüreği tartan bunu anlamaz mı? ve senin canını koruyan bunu bilmez mi? ve işine göre her adama ödemeyecek mi?
13 Oğlum, bal ye, çünkü iyidir; ve damağına tatlı olan süzme bal;
14 Hikmetin bilgisi senin canın için böyle olacak; onu bulunca, o zaman ödül ola-cak, ve umudun boşa çıkmayacaktır.
15 Ey şerir adam, doğrunun oturduğu yere karşı pusu kurma; onun yurdunu yıkma;
16 Çünkü adil kişi yedi kez düşer de, yine kalkar; ama felakette şerirler yıkılır.
17 Düşmanın düştüğünde sevinme, ve surçtuğu zaman yüreğin mesrur olma-sın;
18 Yoksa RAB bunu görür, ve gözünde kötü olur, ve gazabını ondan çevirir.
19 Kötü adamlardan ötürü kızıp üzülme; şerirlere de imrenme;
20 Çünkü kötü adama ödül yoktur; şerir-lerin çırası sönecek.
21 Oğlum, RAB'den ve kraldan kork; ve değişikliğe düşkün olanlarla arkadaş olma;
22 Çünkü onların felaketi ansızın gele-cek; ve ikisinin vereceği belayı kim bilir?
23 Şunlar da hikmetlilere aittir: hükümde hatır gözetmek iyi değildir.
24 Şerire, Sen doğru kişisin, diyeni halklar lanetleyecek, uluslar ondan tiksinecek.
25 Ama onu azarlayanlar zevk bulacak; ve üzerlerine iyi bereket gelecek.
26 Doğru cevap verenin dudaklarını her adam öpecek.
27 Dışarıda işine düzen ver, ve onu tarlada kendine hazırla; ve ondan sonra evini yap.
28 Komşuna karşı sebepsiz tanık olma; ve dudaklarınla aldatma.
29 Bana yaptığı gibi ona öylece yapa-cağım, adama işine göre ödeyeceğim, deme.
30 Tembelin tarlasından, ve anlayışı eksik adamın bağından geçtim;
31 Ve, işte, her tarafında dikenler çıkmış, yüzünü ısırganlar kaplamış, ve taş duvarı yıkılmıştı.
32 O zaman ben gördüm, ve onu iyice düşündüm; ona baktım, ve ibret aldım;
33 Daha biraz uyku, biraz uyuklama, uyumak için biraz el kavuşturma;
34 Böylece fakirliğin yolcu gibi, ve yok-sulluğun bir silahlı adam gibi gelecektir.
