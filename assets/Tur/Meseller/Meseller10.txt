SÜLEYMAN'IN meselleri. Hikmetli oğul babasını sevindirir; ama akılsız oğul annesine derttir.
2 Şer hazineleri işe yaramaz; ama doğ-ruluk ölümden azat eder.
3 RAB doğru kişinin canını aç bırakmaz; ama şerirlerin malını atar.
4 Gevşek elle işleyen, fakir olur; ama çalışkanların eli zengin eder.
5 Yazın devşiren oğul akıllıdır; ama biçim vaktinde uyuyan oğul utanç getirir.
6 Adilin başı üzerinde bereketler var; ama şerirlerin ağzı zorbalık örtüsüdür.
7 Adilin anılması kutludur; ama şerirlerin adı çürüyecek.
8 Yüreği hikmetli olan emirleri kabul eder; ama dudaklarıyla ahmaklık eden yıkılacak.
9 Dürüstlükle yürüyen emniyetle yürür; ama yollarını eğrilten belli olacak.
10 Göz kırpan kedere sebep olur; ama dudaklarıyla ahmaklık eden düşecek.
11 Doğru adamın ağzı yaşam pınarıdır; ama şerirlerin ağzı zorbalık örter.
12 Kin kavgalar ayaklandırır; ama sevgi her günahı örter.
13 Hikmet anlayışlı adamın dudakların-da bulunur; ama anlayışı eksik olanın sırtı için değnek vardır.
14 Hikmetli adamlar bilgi biriktirir; ama ahmağın ağzı yıkıma yakındır.
15 Zengin adamın malı kendisinin kuv-vetli şehridir; fakirlerin yoksulluğu onların yıkımıdır.
16 Doğru kişinin emeği hayata götürür; şeririn meyvesi günaha.
17 Terbiyeyi tutan adam hayat yolunda-dır; ama tedibi bırakan yol şaşırır.
18 Kini yalancı dudaklarıyla gizleyen, ve iftira çıkaran akılsızdır.
19 Söz çokluğunda günah eksik olmaz; ama dudaklarını tutan akıllıdır.
20 Adilin dili seçme gümüş gibidir; şerirlerin yüreğinin değeri azdır.
21 Doğru kişinin dudakları birçoklarını besler; ama ahmaklar hikmet yoksun-luğundan ölür.
22 RAB'bin bereketi, zengin eden odur; ve onunla beraber keder katmaz.
23 Akılsız için kötülük etmek bir eğlence gibidir; ama anlayışlı adamın hikmeti var.
24 Şeririn korkusu kendi başına gelecek; ama doğru kişinin dileği verilecek.
25 Şerir kasırga geçer gibi yok olur; ama doğru kişi ebedi temeldir.
26 Dişler için sirke ne ise, ve gözler için duman ne ise, kendisini gönderenler için de tembel adam öyledir.
27 RAB korkusu günleri artırır; ama şerirlerin yılları azalacak.
28 Doğruların umudu sevinç olacak; ama şerirlerin beklentileri boşa çıkacak.
29 RAB'bin yolu dürüstler için kuvvettir; ama fesat işleyenler için yıkım olacak. 30 Doğrular ebediyen sarsılmaz; ama şerirler yeryüzünde oturmayacak.
31 Adil kişinin ağzı hikmet çıkarır; ama eğri dil kesilecek.
32 Doğru kişinin dudakları makbul olanı bilir; ama şeririn ağzı eğrilik söyler.
