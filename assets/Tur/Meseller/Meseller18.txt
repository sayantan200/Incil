UMUMDAN ayrılan kendi arzusunu arar, her hikmeti araştırır.
2 Akılsız anlayıştan değil, ancak yüreğini ortaya dökmekten hoşlanır.
3 Şerir gelince o zaman horluk da gelir, ve alçaklıkla beraber utanç.
4 İnsan ağzının sözleri derin sular gibi-dir, ve hikmet kaynağı akan dere gibidir.
5 Mahkemede doğru kişiyi haksız çıkar-mak için, şeririn hatırını gözetmek iyi değildir.
6 Akılsızın dudakları kavga getirir; ve onun ağzı köteği davet eder.
7 Akılsızın ağzı kendisini helak eder, ve dudakları canına tuzaktır.
8 Dedikocunun sözleri yaralar gibidir, ve karnın en derin yerlerine inerler.
9 İşinde gevşeklik eden de, israf edenin kardeşidir.
10 RAB'bin adı kuvvetli kuledir; doğru kişi onun içine koşar, ve emin olur.
11 Zengin adamın malı kendisinin kuv-vetli şehridir, ve kendi kuruntusunda o yüksek duvar gibidir.
12 Yıkımdan önce insanın yüreği kibirle-nir; ve alçak gönüllülük onurdan önce gelir.
13 Dinlemeden cevap vermek, insan için ahmaklık ve utançtır.
14 İnsanın ruhu onun hastalığını taşıya-cak; yaralanmış ruh ise kim onu kaldı-rabilir?
15 İhtiyatlı adamın yüreği bilgi kazanır; ve hikmetli adamların kulağı bilgiyi arar.
16 İnsanın hediyesi ona yer açar, ve kendisini büyüklerin önüne götürür.
17 Davasında ilk söyleyen haklı görünür; ama komşusu gelip onu deşer.
18 Çekişmeleri kura durdurur, ve kuvvet-liler arasında karar verir.
19 Gücenmiş kardeş duvarlı şehirden daha güç kazanılır; ve çekişmeleri kale sürgüleri gibidir.
20 İnsanın karnı ağzının meyvesiyle doyacak; ve dudaklarının ürünüyle dolacak.
21 Ölüm ve hayat dilin kudretindedir; ve onu sevenler meyvesinden yiyecek.
22 Kim bir eş bulursa iyi bir şey bulur, ve RAB'bin lütfuna erer.
23 Fakir yalvararak söyler; ama zengin sert cevap verir.
24 Dostları olan adam dostça davran-malı; ve kardeşten daha yakın dost vardır.
