OĞLUM, hikmetime dikkat et; anlayı-şıma kulağını eğ;
2 Öyle ki, sağlam öğütleri tutasın, ve dudakların bilgiyi korusun.
3 Çünkü yabancı kadının dudakları bal damlatır, ve ağzı yağdan yumuşaktır;
4 Ama sonu pelin otu gibi acıdır, iki ağızlı kılıç gibi keskindir.
5 Ayakları ölüme iner; adımları cehen-neme erişir;
6 Hayat yolunu düşünmeyesin diye, onun yolları dolaşıktır, öyle ki onları bile-mezsin.
7 Bunun için şimdi, ey çocuklar, beni dinleyin, ve ağzımın sözlerinden sapma-yın.
8 Kendi yolunu o kadından uzaklaştır, ve evinin kapısına yaklaşma;
9 Yoksa şerefini başkalara, ve yıllarını gaddara verirsin;
10 Yoksa yabancılar senin servetine doyarlar, ve emeklerin ecnebinin evinde olur,
11 Ve etinle bedenin telef olduğu zaman, sonunda sen yas tutarsın,
12 Ve dersin ki, Nasıl terbiyeden nefret ettim, ve yüreğim tedibi hor gördü;
13 Ve öğretmenlerimin sesini dinleme-dim, ve beni eğitenlere kulağımı eğdir-medim!
14 Halkın ve topluluğun ortasında, az kaldı her kötülüğe düşecektim.
15 Kendi sarnıcından sular, ve kendi kuyunun içinden akar sular iç.
16 Kaynakların dışarıya, ve sular ırmak-ları meydanlara dağılsınlar.
17 Seninle beraber yabancıların değil, yalnız kendinin olsunlar.
18 Pınarın bereketli olsun; ve gençliğinin karısıyla sevin.
19 Sevimli geyik ve zarif ceylan gibi olsun; onun memeleri her vakitte seni doyursun, ve onun sevgisiyle daima mestol.
20 Ve oğlum, niçin yabancı kadınla mestolasın, ve bir ecnebi kadını kucaklayasın?
21 Çünkü insanın yolları RAB'bin gözleri önündedir; ve onun tüm yollarını tartar.
22 Şeriri kendi fesatları kapacak, ve günahlarının ipleriyle tutulacak.
23 Terbiye yokluğundan ölecek; ve sefa-hetinin çokluğundan yolunu şaşıracak.
