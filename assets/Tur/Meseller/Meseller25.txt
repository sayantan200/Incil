BUNLAR da Süleyman'ın meselleridir; bunları Yahuda Kralı Hizkiya'nın adamları toplayıp yazdılar.
2 Bir şeyi gizlemek Allah'ın yüceliğidir; ama kralların onuru bir işi araştırmaktır.
3 Yükseklikte gök, ve derinlikte yer, ve kralların yüreği araştırılamaz.
4 Gümüşten cürufu ayır, ve kuyumcuya bir kap çıkacak;
5 Şeriri kralın önünden ayır, ve onun tahtı doğrulukla pekiştirilecek.
6 Kralın önünde kendini ileri sürme, ve büyüklerin yerinde durma;
7 Çünkü gözünün gördüğü reisin önün-de, birinin seni aşağı indirmesindense, sana, Yukarı buyur, demesi daha iyidir.
8 Aceleyle davaya atılma, yoksa komşun seni utandırınca, sonunda ne yapacağını bilmezsin.
9 Davanı doğrudan komşunla gör, ve başkasına sırrı açma.
10 Yoksa işiten seni utandırır; ve kötü ünün senden ayrılmaz.
11 Yerinde söylenen söz; oyulmuş gümüşün içinde altın elmalar gibidir.
12 Altın küpe ve saf altından süs nasıl-sa, azarlayan hikmetli adam da dinleyen kulak için öyledir.
13 Orak vaktinde kar serinliği nasılsa, kendisini gönderenler için sadık ulak da öyledir; çünkü efendilerinin canını taze-ler.
14 Yağmursuz bulut ve rüzgâr nasılsa, yalan hediyeyle övünen adam da öyledir.
15 Reis uzun sabırla kandırılır, ve yumuşak dil kemiği kırar.
16 Bal buldun mu? kendine yetecek ka-dar ye; yoksa onunla doyunca kusarsın.
17 Komşunun evine ayağını seyrek bas; yoksa sana doyar da senden nefret eder.
18 Komşusuna karşı yalancı tanıklık eden, topuz, ve kılıç, ve sivri oktur.
19 Sıkıntı gününde hain adama güven-mek, kırık diş ve sarsak ayak gibidir.
20 Soğuk günde kaftan çıkaran adam, ve soda üzerinde sirke nasılsa, dertli yüreğe ezgiler söyleyen de öyledir.
21 Eğer düşmanın acıkmışsa, ona ek-mek yedir; ve eğer susamışsa, ona su içir;
22 Çünkü sen onun başına ateş korları yığacaksın, ve RAB sana ödeyecek.
23 Kuzey rüzgârı yağmuru kovar; böyle-ce öfkelenen yüz çekiştirici dili.
24 Geniş evde kavgacı karıyla beraber olmaktansa, dam köşesinde oturmak iyidir.
25 Susamış cana soğuk sular nasılsa, uzak ülkeden iyi haber de öyledir.
26 Şerirler önünde düşen doğru kişi, bulandırılmış çeşme, ve bozulmuş pınar gibidir.
27 Çok bal yemek iyi değildir; kendi yüceliğini aramak da insanlara yücelik değildir.
28 Kendi ruhunu hakim olmayan kişi, yıkılmış ve duvarsız şehir gibidir.
