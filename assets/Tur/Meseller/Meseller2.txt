OĞLUM kulağını hikmete çevirerek, ve anlayışa yüreğini meylettirerek,
2 Sözlerimi kabul edersen, ve emirlerimi yanında saklarsan;
3 Evet, eğer bilgiyi çağırırsan; ve anlayış için sesini yükseltirsen;
4 Eğer gümüş arar gibi onu ararsan, ve defineler araştırır gibi onu araştırırsan;
5 O zaman RAB korkusunu anlayacak-sın, ve Allah bilgisini bulacaksın.
6 Çünkü RAB hikmet verir; ağzından bilgi ve anlayış çıkar;
7 Doğrular için sağlam öğüt saklar; dürüstlükle yürüyenler için kalkandır;
8 Adalet yollarını tutar, ve kutsallarının yolunu korur.
9 O zaman doğruluğu, ve hakkı, ve dü-rüstlüğü, evet, her iyi yolu anlayacaksın.
10 Senin yüreğine hikmet girince, ve canına bilgi hoş gelince;
11 Akıl seni saklayacak; anlayış seni koruyacak;
12 Öyle ki, seni şerir adamın yolundan, eğri sözlü adamdan korusun;
13 Onlar karanlığın yollarında yürümek için, doğruluk yollarını bırakırlar;
14 Şer yapmakla sevinirler, şerrin eğri-liğiyle mesrur olurlar;
15 Onlar ki, yolları dolambaçtır, ve tarik-lerinde eğridirler;
16 Öyle ki, gençliğinin arkadaşını bıra-kan, ve Allahı'nın antlaşmasını unutan yabancı kadından,
17 Sözleriyle yaltaklanan ecnebi kadın-dan, seni azat etsin.
18 Çünkü o kadının evi ölüme, ve yolları ölülere götürür.
19 Yanına girenlerden hiçbiri geri dön-mez, ve hayat yollarına erişmezler;
20 Öyle ki, iyi adamların yolunda yürüye-sin, ve doğruların yollarını tutasın.
21 Çünkü ülkede dürüstler oturacak, ve yetkinler orada kalacak.
22 Ama şerirler yeryüzünden atılacak, ve hainler ondan sökülecek.
