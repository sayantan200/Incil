ŞERİR kovalayan yokken kaçar; ama doğrular aslan gibi yüreklidir.
2 Ülkenin isyanı yüzünden reisleri çok olur; ama anlayışlı ve bilgili adamla hali devamlı olacak.
3 Fakirleri ezen fakir adam, süpüren ve yiyecek bırakmayan yağmur gibidir.
4 Yasayı bırakanlar şerirleri över; ama yasayı tutanlar onlarla cenkleşir.
5 Kötü adamlar hükmü anlamaz; ama RAB'bi arayanlar her şeyi anlar.
6 Dürüstlüğünde yürüyen fakir, zengin olup da iki yollu sapık adamdan iyidir.
7 Yasayı kim tutarsa hikmetli oğuldur; ama kargaşalık çıkarıcı adamlara arka-daş olan, babasını utandırır.
8 Faiz ve haksız kazançla malını artıran, onu fakirlere acıyan için biriktirir.
9 Yasayı dinlemekten kulağını çeviren, onun duası da iğrençlik olacaktır.
10 Kim doğruları kötü yola saptırırsa, kendi çukuruna kendi düşecek; ama iyi şeyler dürüstlerin mirasıdır.
11 Zengin adam kendi gözünde hikmetli-dir; ama anlayışlı fakir onu deşip çıkarır.
12 Doğrular sevinince, büyük yücelik olur; ama şerirler kalkınca, insan gizlenir.
13 Günahlarını örten başarılı olmayacak; ama kim onları itiraf edip bırakırsa, mer-hamet bulacak.
14 Daima korkan adama ne mutlu! yüreğini katılaştıransa, belaya düşecek.
15 Kükreyen aslan ve aç ayı nasılsa, fakir halkın üzerinde kötü hükümdar böyledir.
16 Anlayışı olmayan reis çok da gaddar olur; ama açgözlülükten nefret eden ömrünü uzatacak.
17 Bir şahısın kanını yüklenmiş olan adam, çukura kaçacaktır; hiçbir adam onu durdurmasın.
18 Dürüstlükle kim yürürse kurtulacak; ama iki yollu sapık adam ansızın düşe-cek.
19 Toprağını işleyen adam ekmeğe doyacak; boş adamların ardınca gidense, fakirliğe doyacak.
20 Sadık adamın bereketleri çok olacak; ama zengin olmaya acele eden suçsuz tutulmayacak.
21 Hatır gözetmek iyi değildir; çünkü bir parça ekmek için o adam suç işleyecek.
22 Zengin olmaya acele eden kötü göz-lüdür; ve üzerine yoksulluk geleceğini düşünmüyor.
23 Bir adama dille yaltaklanandan daha çok onu azarlayan sonunda lütuf bula-cak.
24 Kim babasını ya da annesini soyar ve, Suç değildir, derse, kendisi helak edicinin arkadaşıdır.
25 Yüreği gururlu kavga çıkarır; ama RAB'be güvenen semiz olacak.
26 Kendi yüreğine güvenen akılsızdır; ama kim hikmetle yürürse, o azat edile-cek.
27 Fakire verenin eksiği olmayacak; göz çevirense çok lanet alacak.
28 Şerirler kalkınca insanlar gizlenir; ama onlar yok olunca doğrular çoğalır.
