HİKMET evini yaptı; yedi direğini yondu;
2 Hayvanlarını boğazladı; şarabını karış-tırdı; sofrasını da kurdu;
3 Genç kızlarını gönderdi; şehrin yüksek yerleri üzerinde çağırıyor;
4 Bön olan kim ise buraya gelsin; aklı eksik olana ise, diyor ki,
5 Gelin, ekmeğimden yiyin, ve karıştır-dığım şaraptan için.
6 Akılsızları bırakın, ve yaşayın; ve anlayış yolunda yürüyün.
7 Alaycıyı tekdir eden utanç alır; ve şerir adamı azarlayan leke alır.
8 Alaycıyı azarlama, yoksa senden nefret eder; hikmetli adamı azarla, o da seni sevecektir.
9 Hikmetli adama talim et, ve daha hikmetli olur; doğru adama öğret, ve bilgide artar.
10 RAB korkusu hikmetin başlangıcıdır; ve kutsalı tanımak, anlayıştır.
11 Çünkü günlerin benim aracılığımla çoğalacak, ve ömrünün yılları artacak.
12 Eğer hikmetli isen, kendin için hik-metli olacaksın; ama eğer alay edersen, onu yalnız sen yüklenirsin.
13 Akılsız kadın yaygaracıdır; böndür, ve bir şey bilmez.
14 Yoldan geçenleri, yollarına doğru gidenleri çağırsın diye,
15 Evinin kapısında, şehrin yüksek yer-lerinde iskemlede oturur:
16 Bön olan kimse buraya gelsin; ve aklı eksik olana,
17 Aşırılmış sular tatlıdır, ve gizlide yeni-len ekmek lezzetlidir, der.
18 Ama adam bilmez ki, orada ölüler vardır, ve kadının çağırdıkları cehenne-min derinliklerindedir.
