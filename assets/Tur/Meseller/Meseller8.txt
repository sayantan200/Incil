HİKMET çağırmıyor mu, ve anlayış sesini işittirmiyor mu?
2 Yol kenarındaki yüksek yerlerin başın-da, yolların birleştiği yerde o duruyor;
3 Kapıların yanında, şehrin ağzında, kapılara girilecek yerde bağırıyor:
4 Ey insanlar, size bağırıyorum; ve sesim insanoğullarınadır.
5 Ey bön kişiler, hikmeti anlayın; ve siz akılsızlar, yüreğin anlayışlı olsun.
6 Dinleyin, çünkü çok iyi şeyler söyle-yeceğim; ve dudaklarımın açılması doğ-ru şeyler için olacak.
7 Çünkü ağzım gerçeği söyleyecek; ve şer dudaklarıma iğrençliktir.
8 Ağzımın tüm sözleri doğrulukladır; onlarda ters ya da eğri şey yoktur.
9 Anlayana onların hepsi açıktır, ve bilgiyi bulanlar için doğrudur.
10 Gümüşü değil, terbiyemi, ve seçme altından daha çok bilgiyi alın.
11 Çünkü hikmet yakutlardan iyidir; ve hoşa giden tüm şeyler ona denk olamaz.
12 Ben, hikmet, basireti kendime konut ettim, ve tedbir bilgisini bulurum.
13 RAB korkusu kötülükten nefret etmektir; kibirden, ve gururdan, ve kötü yoldan, ve eğri ağızdan nefret ederim.
14 Öğüt benim, ve sağlam hikmet; ben anlayışım; kuvvetim var.
15 Benim aracılığımla krallar hüküm-ranlık sürer, ve reisler adaleti emreder.
16 Reisleriyle soylular, dünyanın tüm hakimleri aracılığımla hükmederler.
17 Beni sevenleri ben severim; ve beni erken arayanlar beni bulacaklar.
18 Zenginlik ve onur, evet, dayanıklı zenginlik ve doğruluk yanımdadır.
19 Meyvem altından, evet, saf altından daha iyidir; ve ürünüm seçme gümüşten iyidir.
20 Doğruluk yolunda, adalet yolları ortasında önden yürürüm;
21 Öyle ki, beni sevenleri mala varis kılayım, ve onların hazinelerini doldura-cağım.
22 RAB, yolunun başlangıcında, kadim işlerinden evvel bana sahipti.
23 Dünya var olmadan önce, başlangıç-ta, ezelden ben dikildim.
24 Derinlikler yokken, suları bol pınarlar yokken meydana çıkarıldım.
25 O, dünyayı, ve kırları, ve dünya top-rağının başlangıcını daha yapmadan,
26 Dağlar daha yerleştirilmeden; tepeler-den önce ben meydana çıkarıldım.
27 Gökleri hazırladığı zaman ben orada-ydım; enginin yüzü üzerine kubbeyi koyduğu zaman,
28 Yukarıdan asumanı kuvvetlendirdiği zaman, enginin pınarlarına kuvvet verdiği zaman,
29 Sular onun emrinden öte geçmesinler diye denize sınır koyduğu zaman, dün-yanın temellerini pekiştirdiği zaman,
30 O zaman onun yanındaydım, onunla birlikte yetiştirilmiş biri gibi; ve her gün onun sevinciydim, her vakit onun önün-de sevinirdim,
31 Meskûn olan dünyasında sevinirdim; ve sevincim insanoğulları ile idi.
32 Şimdi bunun için, ey çocuklar, beni dinleyin; çünkü yollarımı tutanlar mutlu-dur.
33 Öğretişi dinleyin, ve hikmetli olun, ve onu reddetmeyin.
34 Her gün kapılarımda uyanık duran, kapılarımın sövelerini bekleyen, beni dinleyen adama ne mutlu!
35 Çünkü beni bulan hayat bulur, ve RAB tarafından lütuf elde edecek.
36 Ama bana karşı günah işleyen kendi canına gadreder; tüm benden nefret edenler ölümü severler.
