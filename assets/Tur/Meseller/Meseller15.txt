YUMUŞAK cevap gazabı yatıştırır; ama sert sözler öfkeyi kışkırtır.
2 Hikmetlilerin dili bilgiyi iyi beyan eder; ama akılsızların ağzı ahmaklık akıtır.
3 Kötüleri ve iyileri gözeterek, RAB'bin gözleri her yerdedir.
4 Dil yumuşaklığı hayat ağacıdır; ama dilin eğriliği ruhu kırar.
5 Ahmak adam babasının tedibini hor görür; ama azarlamaya kulak veren ihti-yatlı olur.
6 Doğruların evinde büyük hazine vardır; ama şerirlerin gelirinde zahmet vardır.
7 Hikmetlilerin dudakları bilgi dağıtır; ama akılsızların yüreği öyle değildir.
8 Şerirlerin kurbanı RAB'be iğrençtir; ama doğruların duası onun makbulüdür.
9 Şeririn yolu RAB'be iğrençtir; ama doğ-ruluğun ardınca gideni sever.
10 Yolu bırakan şiddetle tedip olunur; ve azarlamadan nefret eden ölecek.
11 Cehennem ve yıkım RAB'bin önün-dedir; nerede kaldı ki insan çocuklarının yürekleri!
12 Alaycı kendisini azarlayanı sevmez; ve hikmetlilerin yanına gitmez.
13 Sevinçli yürek yüzü iyileştirir; ama yüreğin elemiyle ruh kırılır.
14 Anlayışlı adamın yüreği bilgi arar; ama akılsızların ağzı ahmaklıkla besle-nir.
15 Düşkünün tüm günleri kötüdür; ama iyi yüreğin devamlı ziyafeti var.
16 RAB korkusuyla olan az şey, kaygıyla olan büyük hazineden iyidir.
17 Sevgi olan yerde sebze yemeği, nefretle yenilen besili öküzden iyidir.
18 Öfkeli adam çekişme çıkarır; ama geç öfkelenen, kavgayı yatıştırır.
19 Tembelin yolu diken çit gibidir; ama doğruların yolu yapılmış caddedir.
20 Hikmetli oğul babasını sevindirir; ama akılsız adam annesini hor görür.
21 Hikmeti eksik olana ahmaklık sevinç-tir, ama anlayışlı adam dürüstçe yürür.
22 Öğüt olmayan yerde tertipler boşa çıkar; ama öğütçülerin çokluğuyla sabit olurlar.
23 İnsana sevinç, ağzının cevabı iledir; ve vaktinde söylenen söz ne iyidir!
24 Aşağıda olan cehennemden ayrılsın diye, hikmetli adam için hayat yolu yukarı doğru gider.
25 RAB kibirlilerin evini yıkacak; ama dul kadının sınırını pekiştirecek.
26 Şeririn düşünceleri RAB'be iğrençlik-tir; ama pak olanların sözleri hoş sözlerdir.
27 Kazanca düşkün olan kendi evine sıkıntı verir; ama rüşvetten nefret eden yaşayacak.
28 Doğruların yüreği cevap vermek için derin düşünür; ama şerirlerin ağzı kötü-lük akıtır.
29 RAB şerirlerden uzaktır; ama doğru-ların duasını işitir.
30 Gözlerin nuru yüreği sevindirir; ve iyi haber kemikleri semizlendirir.
31 Hayatın azarlamasını dinleyen kulak hikmetliler arasında kalır.
32 Terbiyeden kaçınan kendi canını hor görür; ama tedibe kulak veren anlayış kazanır.
33 RAB korkusu hikmet terbiyesidir; ve alçak gönüllülük onurdan önce gelir.
