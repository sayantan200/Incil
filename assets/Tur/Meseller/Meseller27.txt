YARINKİ günle övünme; çünkü gün ne doğuracak bilmezsin.
2 Kendi ağzın değil, seni başka adam övsün; kendi dudakların değil, yabancı övsün.
3 Taş ağırdır, kum da bir yüktür; ama ahmağın öfkesi ikisinden de ağırdır.
4 Kızgınlık gaddardır, öfke de sel gibidir; ama kıskançlığın önünde kim durabilir?
5 Açık azarlama örtülü sevgiden iyidir.
6 Dostun açtığı yaralar sadıktır; ama düşmanın öpüşleri aldatıcıdır.
7 Tok can gümeçbalından tiksinir; ama aç cana her acı şey tatlıdır.
8 Yuvasından avare olan kuş nasılsa, yerinden avare olan adam da öyledir.
9 Yağ ve buhur yüreği sevindirir; dostun tatlılığı da candan gelen öğüttendir.
10 Kendi dostunu ve babanın dostunu bırakma; ve felaketin gününde kardeşi-nin evine gitme; yakın komşu ırak kardeşten iyidir.
11 Oğlum, hikmetli ol, ve yüreğimi sevindir, öyle ki, beni ayıplayana cevap vereyim.
12 İhtiyatlı adam kötülüğü görüp gizlenir; bönler ise, ileri geçip cezalandırılır.
13 Yabancıya kefil olanın giysilerini al; ve ondan ecnebi kadın için rehin al.
14 Sabah erken kalkıp yüksek sesle dostunu kutlayan, ona lanet sayılacak.
15 Çok yağmurlu günde ardı kesilmeyen damlama, ve kavgacı karı, birbirine ben-zerler;
16 Onu saklayan rüzgârı saklar, ve ken-disini açığa vuran sağ eli merhemini.
17 Demir demiri biler; böylece bir adam dostunun yüzünü biler.
18 İncir ağacını kim tımar ederse onun meyvesini yiyecek; böylece efendisine bakan onurlandırılacak.
19 Su yüzü yüze gösterdiği gibi, yürek de insanı insana gösterir.
20 Cehennem ve yıkım hiç dolmaz; insanın gözleri de hiç doymaz.
21 Pota gümüş için, ve ocak altın için nasılsa; adam övülmesine böyledir.
22 Ahmağı buğdayla beraber dibekte tokmakla dövsen bile, ahmaklığı ondan ayrılmaz.
23 Davarının halini iyice bil, ve sığır-larına dikkat et;
24 Çünkü zenginlik daimi değildir; ve taç her nesle kalır mı?
25 Çayır görünür, ve çimen kendini gösterir, ve dağların otu toplanılır.
26 Kuzular senin giyeceğin içindir, ve tarlanın bedeli keçilerdir;
27 Ve keçilerin südü senin yiyeceğin için, evinin yiyeceği, ve cariyelerinin geçimi için yeter.
