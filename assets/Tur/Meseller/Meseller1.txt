İSRAİL Kralı, Davut oğlu Süleyman'ın meselleri:
2 Hikmeti ve terbiyeyi bilmek için; anla-yış sözlerini kavramak için;
3 Hikmet, adalet, ve hüküm, ve dürüstlük terbiyesini almak için;
4 Bön kişiye ihtiyat, genç adama bilgi ve düşünce vermek için;
5 Hikmetli adam dinleyecek, ve bilgide artacak; ve anlayışlı adam sağlam öğüt-ler edinecek;
6 Meseli ve remzi, hikmetlilerin sözlerini ve muammalarını anlamak için.
7 RAB korkusu bilginin başlangıcıdır; ahmaklarsa hikmet ve terbiyeyi hor görürler.
8 Oğlum, babanın talimini dinle, ve annenin yasasını bırakma;
9 Çünkü onlar senin başına sevimli bir çelenk, ve boynuna gerdanlık olacak. 10 Oğlum, günahkârlar seni ayartır-larsa, razı olma.
11 Eğer, Bizimle beraber gel, kan için pusuya yatalım; sebep yokken suçsuzu gizlice bekleyelim;
12 Onları mezar gibi diri diri, çukura inenler gibi tüm olarak yutalım;
13 Her çeşit değerli mal buluruz; evleri-mizi çapul malıyla doldururuz;
14 Aramızda senin de payın olsun; hepimizin kesesi bir olsun, derlerse;
15 Oğlum, yolda onlarla beraber gitme; ayağını onların yolundan alıkoy;
16 Çünkü onların ayakları kötülüğe koşar; ve kan dökmeye seğirtir.
17 Gerçekten herhangi bir kuşun gözü önünde ağ kurmak boştur;
18 Ve bunların pusuya yatmaları kendi kanları içindir; gizlide bekledikleri kendi canlarıdır.
19 Kazanca düşkün olan herkesin yolları böyledir; bu düşkünlük, sahiplerinin hayatını alır.
20 Hikmet dışarıda bağırıyor; meydan-larda sesleniyor;
21 Gürültülü sokak başlarında bağırıyor, kapıların girilecek yerinde; şehirde sözlerini söyleyip diyor ki,
22 Bön kişiler, ne zamana dek bönlüğü seveceksiniz? ne zamana dek alaycılar alay etmekten sevinç bulacak, ve akıl-sızlar bilgiden nefret edecek?
23 Ben tedip ederken geri dönün; işte, üzerinize ruhumu dökeceğim; size söz-lerimi bildireceğim.
24 Çünkü ben çağırdım, ve siz çekindiniz; elimi uzattım, ve bakan olmadı;
25 Ama öğüdümün hepsini hiçe saydı-nız, tedibimi de istemediniz;
26 Ben de felaketinizde güleceğim; size korku gelince,
27 Üzerinize korku bir fırtına gibi gelince, felaketiniz bir kasırga gibi gelince, üzerinize sıkıntı ve kaygı gelince, alay edeceğim.
28 O zaman beni çağıracaklar, ama cevap vermeyeceğim; beni erken araya-caklar, ama beni bulmayacaklar.
29 Çünkü bilgiden nefret ettiler, ve RAB korkusunu seçmediler
30 Benim öğüdümü istemediler, tedibi-min hepsini hor gördüler;
31 Bunun için kendi yollarının meyvesin-den yiyecekler, ve kendi düzenlerine doyacaklar.
32 Bön adamların döneklikleri kendilerini öldürecektir, ve akılsızların kaygısızlığı kendilerini helak edecektir.
33 Ama beni dinleyen emniyette otu-racaktır, ve kötülükten korkusu olmayıp rahat bulacaktır.
