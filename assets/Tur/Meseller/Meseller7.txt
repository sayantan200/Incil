OĞLUM, sözlerimi tut, ve emirlerimi yanında sakla.
2 Emirlerimi tut, ve yaşa; ve yasamı gözünün bebeği gibi.
3 Onları parmaklarına bağla; onları yüreğinin levhası üzerine yaz.
4 Hikmete, Sen kızkardeşimsin, de; ve anlayışı kadın akraba diye çağır.
5 Öyle ki kendini yabancı kadından, sözleriyle yaltaklanan ecnebi kadından korusun,
6 Çünkü evimin penceresinde, kafe-simden baktım;
7 Ve anlayışı eksik bir genç adam bön kişiler arasında gördüm, gençler arasın-da farkettim;
8 Alaca karanlıkta, günün akşamında, gece ortasında, karanlıkta,
9 O kadının köşesine yakın sokaktan geçiyordu, ve onun evinin yolunda yürüyordu.
10 Ve, işte, onu bir kadın karşıladı, fahişe kılıklı, yüreği kurnazdı.
11 (Yaygaracıdır, ve inatçı; ayakları evinde durmaz;
12 Kâh sokaktadır, kâh meydanlardadır, ve her köşede pusuda bekler.)
13 Böylece onu tuttu, ve onu öptü, ve yüzünü pekiştirip ona dedi ki,
14 Esenlik sunularım var; adaklarımı bugün ödedim.
15 Bundan dolayı hemen senin yüzünü göreyim diye seni karşılamaya çıktım, ve seni buldum.
16 Yatağıma halılar, Mısır ipliğinden ala-ca örtüler serdim;
17 Yatağıma mür, öd ağacı ve tarçın serptim.
18 Gel, sabaha kadar aşkla mestolalım; sevgiden zevk alalım.
19 Çünkü kocam evde değil; uzak yola gitti;
20 Yanına bir torba para aldı; tayin olunan günde eve dönecek.
21 Onun tatlı sözünün çokluğuyla onu meylettirdi; dudaklarının yaltak-lanmasıyla onu çekti.
22 Boğazlanmaya giden öküz gibi, sefahet cezasına giden bukağıya vurulmuş adam gibi; kendi canı için olduğunu bilmeyerek,
23 Kuş tuzağa atılır gibi, ciğerine ok geçinceye kadar, hemen o kadının ardından gider.
24 Şimdi bunun için, ey çocuklar, beni dinleyin, ve ağzımın sözlerine dikkat edin.
25 Yüreğin onun yollarına sapmasın; onun yollarında dolaşma.
26 Çünkü onun yere serdiği yaralılar çoktur; evet, onun tarafından öldürülmüş güçlü adamlar çoktur.
27 Onun evi, cehennem yoludur; ölüm odalarına iner.
