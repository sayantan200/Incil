YAKKE'NİN oğlu Agur'un sözleri, yani peygamberlik. Bu adam İtiyel'e, yani İtiyel'e ve Ukal'a seslendi:
2 Gerçekten ben her adamdan budala-yım, ve bir adamın anlayışı bende yok-tur;
3 Hikmeti öğrenmedim, kutsal bilgisini de bilmiyorum.
4 Kim göğe çıktı, ya da indi? kim yeli avuçlarında topladı? kim suları bir giy-siye sarıp bağladı? kim yeryüzünün tüm sonlarını tayin etti? eğer biliyorsan onun adı nedir, ve oğlunun adı nedir?
5 Allah'ın her sözü saftır; kendisine sığı-nanlara kalkandır.
6 Onun sözüne bir şey katma, yoksa seni tedip eder, ve yalancı çıkarsın.
7 Senden iki şey diledim; ben ölmeden onları benden esirgeme;
8 Sahteliği ve yalan sözü benden uzak-laştır; bana ne fakirlik ne de zenginlik ver; payıma düşen ekmekle beni besle;
9 Öyle ki, tok olup da, RAB kimdir? diye seni inkâr etmeyeyim; ya da, fakir olup da çalmayayım, ve Allahım'ın adını boş yere ağzıma almayayım.
10 Kulu efendisine çekiştirme, yoksa sana lanet eder, sen de suçlu çıkarsın.
11 Nesil var ki, babasına lanet eder, ve annesini kutsamaz.
12 Nesil var ki, kendi gözünde temizdir, ama kirliliğinden yıkanmamıştır.
13 Nesil var ki, gözleri ne yüksektir! ve göz kapakları yukarı kalkmıştır.
14 Nesil var ki, yerden fakirleri ve insan-lar arasından yoksulları yutmak için, dişleri kılıçtır, ve azı dişleri bıçaktır.
15 Sülüğün iki kızı vardır: Ver, ver, derler. Hiç doymayan üç şey vardır, Yeter, demeyen dört şey vardır:
16 Mezar; ve kısır rahim; suya doyma-yan toprak; ve, Yeter, demeyen ateş.
17 Babasıyla alay eden, ve annesine itaat etmeyi hor gören gözü vadi kargaları oyacak, ve kartal yavruları yiyecektir.
18 Benim için şaşılacak üç şey var, ve dört şey var ki, onları bilmiyorum:
19 Havada kartalın yolu; kaya üzerinde yılanın yolu; denizin ortasında geminin yolu; ve genç kadınla olan erkeğin yolu.
20 Zina eden kadının yolu da böyledir; yer, ve ağzını siler, ve, Şer etmedim, der.
21 Üç şey için, ve taşıyamadığı dört şey için yer sarsılır:
22 Krallık eden köle için, ve ekmeğe doyan ahmak için;
23 Evlenen nefret verici kadın, ve hanımının yerine geçen cariye için.
24 Dünyada küçük olan dört şey var, ama onlar çok hikmetlidir:
25 Karıncalar, kuvvetli olmayan bir halk-tır, ama yiyeceklerini yazın hazırlarlar;
26 Kaya porsukları kuvvetsiz bir halktır, ama evlerini kayada yaparlar;
27 Çekirgelerin kralı yoktur, ama hepsi bölük bölük çıkarlar;
28 Örümcek elleriyle tutar, ve kralların saraylarında bulunur.
29 Yürüyüşü güzel olan üç şey var, ve gidişi güzel olan dört şey var:
30 Hayvanların en zorlusu, ve hiçbirinin önünde geri dönmeyen aslan;
31 Tazı; ve teke; ve kendisine karşı ayaklandırma olmayan kral.
32 Eğer kendini yükselterek akılsızlık ettinse, ya da kötülük düşündünse, elini ağzına koy.
33 Gerçekten südü sıkmak tereyağı çıkarır, ve burnu sıkmak kan çıkarır; böylece öfkeyi sıkmak kavga çıkarır.
