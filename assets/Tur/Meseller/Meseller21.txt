RAB'BİN elinde kralın yüreği su ırmakları gibidir; istediği tarafa onu çevirir.
2 İnsanın her yolu kendi gözünde doğrudur; ama RAB yürekleri tartar.
3 Adaleti ve hakkı yapmak, RAB'be kurbandan daha makbuldür.
4 Yüksek bakış, ve kibirli yürek, ve şerirlerin çift sürmesi, günahtır.
5 Çalışkanın düşünceleri ancak bolluğa götürür; ama acele eden herkes ancak yoksulluğa koşar.
6 Yalancı dille hazineler yapmak, ölüm arayanların kovaladıkları bir sistir.
7 Şerirlerin soygunculuğu kendilerini harap eder, çünkü hakkı yapmaktan çekinirler.
8 İnsanın yolu eğri ve çok dolaşıktır; ama temize gelince, onun işi doğrudur.
9 Geniş evde kavgacı karıyla beraber olmaktansa, dam köşesinde oturmak iyidir.
10 Şeririn canı kötülüğü özler; komşusu onun gözünde lütuf bulmaz.
11 Alaycı cezalandırılınca bön kişi hik-metli olur; ve bilge eğitilince bilgi alır.
12 Doğru adam şeririn evi hakkında akıl-lıca düşünür; ama Allah şerirleri şerlerinden ötürü devirir.
13 Kim fakirin feryadına kulağını kapar-sa, o da feryat edecek, ama işitilmeye-cektir.
14 Gizlide verilen bahşiş öfkeyi, ve koyna sokulan rüşvet şiddetli gazabı yatıştırır.
15 Hakkı yapmak adil için sevinçtir; ama fesat işleyenlere yıkım olacak.
16 Anlayış yolundan sapan adam, ölüler topluluğunda yerleşecek.
17 Zevki seven fakir adam olacak; şarap ve yağ seven zengin olmayacak.
18 Şerir doğru kişi için fidye olacaktır, hain adam da dürüstler için.
19 Çöl yerde oturmak, kavgacı ve öfkeli kadınla oturmaktan iyidir.
20 Değerli hazine ve yağ hikmetli ada-mın oturduğu yerdedir; ama akılsız adam onu yutar.
21 Doğruluğun ve merhametin ardınca giden, hayat, doğruluk, ve onur bulur.
22 Hikmetli adam zorluların şehri duvarı-nı aşar, ve onun güvendiği şeyin kuvvetini düşürür.
23 Ağzını ve dilini tutan, canını sıkıntı-lardan korur.
24 Kibir gazabıyla davranan adamın adı şişkin ve kibirli alaycıdır.
25 Tembelin arzusu onu öldürür; çünkü elleri çalışmaktan çekinir.
26 Tüm gün haris durur; ama doğru kişi verir ve esirgemez.
27 Şerirlerin kurbanı iğrençliktir, hele kötü niyetle onu getirince!
28 Yalancı tanık yok olacak; ama işiten adam daima söyler.
29 Şerir adam yüzünü katılaştırır; dürüst kişi ise yolunu pekiştirir.
30 RAB'be karşı hikmet, ve anlayış, ve öğüt yoktur.
31 At, savaş günü için hazır tutulur; ama emniyet RAB'dendir.
