PEYGAMBER Habakkuk'un görmüş olduğu yük.
2 Ya RAB, ne zamana dek bağıracağım da sen işitmeyeceksin! yani sana zorbalık diye feryat edeceğim de sen kurtarmayacaksın!
3 Niçin fesadı bana gösteriyorsun, ve beni zahmete baktırıyorsun? çünkü soy-gunculuk ve zorbalık karşımdadır; ve kavga ettiren ve çekiştiren vardır.
4 Bu yüzden yasa gevşektir, ve hüküm hiç ortaya çıkmıyor; çünkü şerir doğru-nun etrafını sarıyor; bunun için hüküm saptırılıyor.
5 Milletler arasında bakın, ve görün, ve şaşıp kalın; çünkü sizin günlerinizde ben bir iş işleyeceğim ki, size anlatılsa da, inanmayacaksınız.
6 Çünkü, işte, kendisinin olmayan konutları mülk edinmek için yerin geniş-likleri içinde dolaşan o sert ve saldırıcı ulusu, Kildanileri, ayağa kaldırıyorum.
7 Dehşetli ve korkunçturlar; onların hükmü ve itibarı kendilerinden çıkacak.
8 Atları da parslardan daha tez, ve akşamın kurtlarından daha azgındırlar; ve atlıları yayılacak; ve onların atlıları uzaktan gelecek; yiyecek üzerine atılan kartal gibi uçacaklar.
9 Hepsi zorbalık için gelecek; yüzlerinin uğraşı doğu rüzgârı gibi olacak; ve kum gibi esir toplayacaklar.
10 Ve onlar krallarla eğlenecek, reisler de kendiler için gülünç bir şey olacak; onlar her hisara gülecek; çünkü toprak yığıp onu alacaklar.
11 O zaman fikri değişecek, ve geçecek, ve onun bu kuvveti kendi ilahınındır diye sürçecektir.
12 Ya RAB Allahım, Kutsalım, sen ezelden değil misin? biz ölmeyeceğiz. Ya RAB, sen onları hüküm için koydun; ve sen, ey Kaya, onları tedip için pekiştirdin.
13 Kötülüğü görmekten gözlerin temiz, ve fesada bakamıyorsun; öyleyse, hain-lik edenlere niçin bakıyorsun, ve şerir kendisinden daha doğru olan adamı yutunca neden susuyorsun?
14 Ve niçin insanları hakimleri olmayan deniz balıkları gibi, yerde sürünenler gibi ediyorsun?
15 Onlar bunların hepsini oltayla çıkarı-yor, ağıyla tutuyor, ve saçma ağıyla onları topluyorlar; bundan dolayı sevinip coşuyorlar.
16 Bu yüzden ağına kurban kesiyorlar, ve saçma ağına buhur yakıyorlar; çünkü onlarla payları semizdir, ve yiyecekleri boldur.
17 Bundan ötürü ağını boşaltacaklar mı? ve esirgemeyerek ulusları daima öldüre-cekler mi?
