PEYGAMBER Habakkuk'un duası, Şigyonot üzere.
2 Ya RAB, senin haberini işittim, ve korktum; ya RAB, yılların ortasında kendi işini canlandır; yılların ortasında onu bildir; öfke içinde merhameti hatırla.
3 Allah Teman'dan, ve Kutsal Olan Paran Dağı'ndan geldi. Sela. Onun yüceliği gökleri örttü, ve yeryüzü onun övgüsüyle doldu.
4 Ve parıltısı ışık gibiydi; elinden boynuzlar çıkıyordu; ve kudretinin gizlenmesi orada.
5 Veba onun önünde yürüyordu, ve ayakları yanında yanan korlar çıkıyordu.
6 O durdu, ve yeryüzünü ölçtü; baktı, ve ulusları sarstı; ve ebedi dağlar parça-landı; kadîm tepeler baş eğdi; onun yolları sonsuzdur.
7 Kuşan çadırlarını sıkıntıda gördüm; Midyan ülkesinin perdeleri titredi.
8 RAB ırmaklara mı kızdı? senin öfken ırmaklara mı karşı, ya da gazabın denize mi karşı ki, atlarına, kurtarış arabalarına bindin?
9 Yayın büsbütün çıplak oldu, oymak-ların yeminlerine göre, yani senin sözün. Sela. Yeryüzünü ırmaklarla yardın.
10 Dağlar seni görüp titredi; seller akıp geçti, engin sesini çıkardı, ve ellerini yukarı kaldırdı.
11 Güneş ve ay mekânlarında durdular; okların ışığıyla, ve pırıldayan mızrağının parıltısıyla yürüdüler.
12 Yeryüzünü gazapla dolaştın; milletleri öfkeyle çiğneyip kırdın.
13 Halkının kurtuluşu için çıktın, yani mesihinle kurtuluş için; şeririn evinden, boyna kadar temeli açarak, başı ezdin. Sela.
14 Onun asalarıyla köylerinin başını deldin; beni dağıtmak için kasırga gibi gelmişlerdi; onların sevinci, sanki fakiri gizlice yutmaktı.
15 Sen denizde, büyük sular yığınında, atlarınla gezdin.
16 Ben işitince karnım titredi, sesinden dudaklarım seğirdi; çürüklük kemiklerime girdi, ve içimde titredim; öyle ki, sıkıntı gününde rahat olayım, halka çıkınca ordusuyla onları saldıracak.
17 Çünkü incir ağacı çiçeklenmese, ve asmalarda meyve olmasa da; zeytin emeği boşa çıksa, ve tarlalar yiyecek vermese de; ağıldan sürü kesilse, ve ahırlarda sığır kalmasa da;
18 Ben yine RAB'de mesrur olacağım, kurtarışımın Allahı'nda sevineceğim.
19 RAB Allah benim kuvvetimdir; ve ayaklarımı geyik ayakları gibi edecek, ve beni yüksek yerlerim üzerinde yürüte-cek. Saz aletlerim üzere baş okuyucuya.
