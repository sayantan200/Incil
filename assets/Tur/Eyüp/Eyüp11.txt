OZAMAN Naamalı Zofar cevap verip dedi ki,
2 Söz yığını cevapsız mı kalsın? ve çok söz söyleyen adam doğru mu sayılmalı?
3 Senin yalanların insanları sustursun mu? ve sen alay edince, seni kimse utandırmasın mı?
4 Çünkü dedin ki, Öğrettiğim halistir; ve senin gözlerinde ben temizim.
5 Ama keşke Allah söylese, ve sana karşı dudaklarını açsa,
6 Ve hikmetin sırlarını sana bildirse! onlar olana kat kattır. Ve bil ki, Allah senden fesadının layık ettiğinden daha az alıyor.
7 Araştırmakla Allah'ı bulabilir misin? Kadir'in sonuna erebilir misin?
8 Göğe kadar yüksektir, ne yapabilirsin? cehennemden derindir, ne bilebilirsin?
9 Ölçüsü dünyadan uzun, ve denizden geniş.
10 Eğer kesip atarsa, ve eğer kaparsa, ve eğer bir araya getirirse, kim onu en-gelleyebilir?
11 Çünkü boş adamları o bilir; şerri de görür; öyleyse ona dikkat etmez mi?
12 Çünkü boş adam akıllı olmak isterdi; insan yaban eşeğinin sıpası gibi doğu-yorsa bile.
13 Eğer sen yüreğini doğrultursan, ve ona ellerini açarsan;
14 Eğer kendi elinde fesat varsa, onu uzaklaştır, ve şer senin çadırlarında oturmasın;
15 Çünkü o zaman lekesiz olarak yüzü-nü kaldırırsın; evet, pekişmiş olursun, ve korkmazsın;
16 Çünkü sen kendi sıkıntını unutursun, ve onu akıp geçmiş sular gibi hatırlarsın.
17 Ve yaşın öğle vaktinden daha berrak olur; parlarsın, sabah gibi olursun.
18 Ve emin olursun, çünkü umut vardır; evet, etrafında kazarsın, ve emniyette rahat edersin.
19 Hem de yatarsın, seni korkutan da olmaz; evet, birçokları senin yüzünü dileyecek.
20 Ama şerirlerin gözleri sönecek, ve kaçıp kurtulmayacaklar; ve onların umudu ruhu vermek gibi olacak.
