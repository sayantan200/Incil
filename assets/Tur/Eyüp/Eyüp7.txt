YERYÜZÜNDE insan için belirli zaman yok mu? günleri de ücretlinin günleri gibi değil midir?
2 Gölgeyi özleyen köle gibi, ücretini bekleyen ücretli gibi,
3 Böylece miras olarak bana sefalet ayları verildi, pay olarak da bana sıkıntı geceleri.
4 Yattığımda, Ne zaman kalkacağım, ve gece bitecek? derim, ve fecre kadar iki yanıma dönmekten bıkarım.
5 Etim kurtlarla ve topraktan kabuklarla kaplanmış; derim çatlamış, ve iğrenç olmuştur.
6 Günlerim çulhanın mekiğinden daha tez, ve umutsuz olarak tükeniyorlar.
7 Hatırla ki, hayatım rüzgârdır; gözüm bir daha iyilik görmeyecek.
8 Bana bakanın gözü bir daha beni görmeyecek; senin gözlerin üzerimde, ve ben yok oldum.
9 Bulut dağılır ve gider gibi, böylece mezara inen bir daha çıkmaz.
10 Artık evine dönmez, ve artık yeri kendisini tanımaz.
11 Bunun için ben ağzımı tutmayaca-ğım; ruhumun sıkıntısıyla söyleyeceğim; canımın acılığıyla şikâyet edeceğim.
12 Ben deniz miyim, ya da balina mıyım ki, üzerime bekçi koydun?
13 Yatağım beni teselli edecek, döşeğim şikâyetimi dindirecek, dediğim zaman,
14 O zaman beni rüyalarla korkutuyor-sun, ve görümlerle beni yıldırıyorsun;
15 Öyle ki canım boğulmayı, ve hayattan daha çok ölümü seçer.
16 Ondan tiksiniyorum; ebediyen yaşa-mak istemem; benden el çek, çünkü günlerim bir boşluk!
17 İnsan ne ki, onu büyütesin, ve yüreğin onunla meşgul olsun,
18 Ve her sabah onu yoklayasın, ve her an onu sınayasın?
19 Daha ne kadar gözünü üzerimden çevirmeyeceksin, ve salyamı yutacak zaman kadar beni bırakmayacaksın?
20 Günah işledim, sana ne yapayım, ey insan gözcüsü? niçin beni kendine hedef ettin? öyle ki ben kendime bir yük oldum.
21 Ve niçin isyanımı bağışlamaz, fesadı-mı da gidermezsin? çünkü şimdi top-rakta yatacağım; ve beni sabahleyin arayacaksın, ama ben bulunmayacağım.
