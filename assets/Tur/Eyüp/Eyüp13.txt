İŞTE, gözüm bunun hepsini gördü, kulağım işitti ve onu anladı.
2 Sizin bildiğinizi ben de biliyorum; ben sizden aşağı değilim.
3 Gerçekten ben Kadir'e söyleyeyim, ve isterim ki, Allah'la davalaşayım.
4 Sizse, yalan düzücülersiniz; hepiniz değersiz hekimlersiniz.
5 Keşke siz büsbütün sussanız! bu da sizin hikmetiniz olurdu.
6 Şimdi bahsimi işitin, ve dudaklarımın iddialarını iyi dinleyin.
7 Allah için haksız söz mü söylüyor-sunuz? ve onun için hileyle mi söylüyorsunuz?
8 Onun şahsını kabul eder misiniz? Allah için davacı olur musunuz?
9 Sizi eşerse iyi mi olur? ya da onunla da insanla alay eder gibi alay edecek misiniz?
10 Gizlice şahısları kabul ederseniz, sizi elbette azarlayacaktır.
11 Onun görkemi sizi yıldırmaz, ve onun dehşeti üzerinize düşmez mi?
12 Andığınız şeyler küle benziyor, kale-leriniz balçık kalelere.
13 Susun, beni bırakın da ben söyleye-yim; ve başıma ne gelirse gelsin.
14 Niçin etimi dişlerim arasına alıyorum, ve hayatımı avucumun içine koyu-yorum?
15 O beni öldürürse; yine de ona güveneceğim; ama onun önünde kendi yollarımı koruyacağım.
16 Benim kurtuluşum da olacak; çünkü bir ikiyüzlü onun karşısına çıkmaya-caktır.
17 Sözümü iyi dinleyin, ve ifadem kulak-larınızda olsun.
18 İşte şimdi, davamı sıraladım; aklana-cağımı biliyorum.
19 Benimle çekişecek olan kimdir? çünkü şimdi, eğer dilimi tutarsam, ruhu veririm.
20 Ancak şu iki işi bana yapma, o zaman senin yüzünden gizlenmem;
21 Elini üzerimden uzaklaştır; ve dehşe-tin beni yıldırmasın.
22 O zaman çağır da, ben cevap vereyim; ya da ben söyleyeyim de, bana cevap ver.
23 Fesatlarım ve günahlarım ne kadar? bana suçumu ve günahımı bildir.
24 Niçin yüzünü gizliyorsun, ve beni kendine düşman sayıyorsun?
25 Rüzgârın sürdüğü yaprağı mı kıra-caksın? ve kuru samanı mı kovala-yacaksın?
26 Çünkü bana karşı acı şeyler yazıyor-sun, ve miras olarak gençliğimin fesat-larını bana veriyorsun;
27 Ayaklarımı da tomruğa vuruyorsun, ve yollarımın hepsini bekliyorsun; ayaklarımın izlerine nişan koyuyorsun;
28 Bense telef olmuş çürük bir şeyim; güve vurmuş giysi gibiyim.
