LEVYATANI çengelle çekebilir misin? ya da saldığın halatla onun dilini?
2 Burnuna bir çengel takabilir misin? ya da dikenle çenesini delebilir misin?
3 Sana çok yalvarır mı? ya da sana tatlı sözler söyler mi?
4 Seninle antlaşma yapar mı, onu daimi köle alır mısın?
5 Onunla oynar mısın, kuşla oynar gibi? ya da onu kızların için bağlar mısın?
6 Arkadaşlar ondan bir ziyafet yapar mı? tüccar arasında onu pay ederler mi?
7 Derisini kancalarla doldurabilir misin? ya da başını balıkçı zıpkınlarıyla?
8 Elini üzerine koy; cengi hatırla, ve daha yapma.
9 İşte, ona umut bağlamak boştur; onun bir görünüşüyle de biri yıkılmaz mı?
10 Onu uyandıracak yüreği pek kimse yoktur; o zaman benim önümde dura-bilecek olan kimdir?
11 Önceden bana veren kimdir ki, ona ödeyeyim? tüm gök altında ne varsa, o benimdir.
12 Onun üyelerini, ya da gücünü, ya da yapılışının güzelliğini gizlemeyeceğim.
13 Onun giysisinin yüzünü kim açabilir? kim çift gem takmak için ona yaklaşa-bilir?
14 Yüzünün kapılarını kim açabilir? çepçevre dişleri dehşettir.
15 Övündüğü onun pullarıdır, sık basıl-mış mühürle birlikte kapanmışlardır.
16 Biri ötekine çok yakın, aralarına hava giremeyecek kadar.
17 Birbirine yapışıktırlar; bitişmişler de ayrılamazlar.
18 Aksırmaları ışık saçar, gözleri de fecrin kirpikleri gibidir.
19 Ağzından alevli meşaleler çıkar, ve ateş kıvılcımları sıçrar.
20 Burun deliklerinden duman çıkar, kaynayan kazandan ya da çömlekten çıkar gibi.
21 Soluğu közleri tutuşturur, ve ağzın-dan alev çıkar.
22 Kuvvet onun boynunda yatar, ve keder onun önünde sevince çevrilir.
23 Etinin katmerleri birbirine yapışık; üzerinde pekişmişlerdir; kımıldanmazlar.
24 Yüreği taş gibi serttir; evet, değirme-nin alt taşı gibi sert.
25 O kalkınca güçlüler korkar; kendilerinden geçerler yılgınlıktan.
26 Üzerine hücum edenin kılıcı dayan-maz, ne mızrak ve kargı, ne de zırh.
27 Demir ona saman gibi gelir, tunç da çürük odun gibi.
28 Onu ok kaçıramaz; sapan taşları onun için anız gibidir.
29 Onun için küçük oklar anız sayılır; kargının saldırışına güler.
30 Onun karnının altında keskin taşlar var; çamurun üzerine keskin sivri şeyler yayar.
31 Engini bir kazan gibi kaynatır; denizi merhem çömleği gibi eder.
32 Ardınca parlak iz bırakır; insan sanır ki, engin ağarmış saçtır.
33 Karada onun benzeri yoktur, korkusu olmasın diye yapılmıştır.
34 Her yüksek şeye göz atar; tüm gurur çocukları üzerinde o kraldır.
