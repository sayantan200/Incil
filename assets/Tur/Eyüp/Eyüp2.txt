YİNE bir gün oldu ki ALLAH oğulları RAB'bin önüne çıkmak için geldiler, ve onların arasında Şeytan da RAB'bin önüne çıkmak için geldi.
2 Ve RAB Şeytan'a, Nereden geliyor-sun? dedi. Ve Şeytan RAB'be cevap verip, Dünyada dolaşmaktan, ve orada gezinmekten, dedi.
3 Ve RAB Şeytan'a dedi ki, Kulum Eyüp'e iyice baktın mı? çünkü dünyada onun gibisi yok; yetkin ve dürüst adam; Allah'tan korkar ve kötülükten çekinir; ve boşuna onu yutayım diye beni kışkırt-tığın halde, yine erdemliliğini sıkı tutuyor.
4 Ve Şeytan RAB'be cevap verip dedi ki, Deri yerine deri, evet, insan hayatı için nesi varsa verir.
5 Ama şimdi elini uzat da, onun kemiğine ve etine dokun, ve yüzüne karşı sana lanet edecektir.
6 Ve RAB Şeytan'a, İşte, dedi, o senin elinde; ancak onun hayatını esirge.
7 Böylece Şeytan RAB'bin huzurundan çıktı, ve Eyüp'ü, ayağının tabanından tepesine kadar kötü çıbanlarla vurdu.
8 Ve kendisine bir çömlek parçası aldı ki, onunla kazınsın; ve kül içinde oturuyordu.
9 O zaman karısı ona dedi ki, Sen hâlâ mı erdemliliğini sıkı tutuyorsun? Allah'a lanet et de öl.
10 Ama ona dedi ki, Ahmak karılardan biri nasıl söylerse sen öyle söylüyorsun. Nasıl? Allah'tan iyilik kabul edelim de kötülük kabul etmeyelim mi? Bu işin hepsinde Eyüp dudaklarıyla günah işle-medi.
11 Şimdi Eyüp'ün üç dostu, Temanlı Elifaz, ve Şuahlı Bildad, ve Naamalı Zofar, onun başına gelen tüm bu kötülüğü işitince, her biri kendi yerinden kalkıp geldi; ve onunla acınmak ve onu teselli etmek için gitmek üzere birbir-leriyle sözleştiler.
12 Ve uzaktan gözlerini kaldırıp tanıma-yınca, seslerini yükseltip ağladılar; ve her biri kaftanını yırttı, ve göğe doğru başları üzerine toprak saçtılar.
13 Böylece, derdi çok büyük olduğunu gördükleri için, yedi gün ve yedi gece onunla beraber yere oturdular, ve ona kimse söz söylemedi.
