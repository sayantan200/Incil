AMA Eyüp cevap verip dedi ki,
2 Dikkatle sözümü dinleyin; ve tesel-lileriniz bu olsun.
3 Beni bırakın, ben de konuşayım; ve ben konuştuktan sonra siz eğlenedurun.
4 Bana gelince, benim yakınmam insana mı? ve öyleyse, niçin benim ruhum tedirgin olmasın?
5 Bana bakın da şaşın, ve elinizi ağzınıza koyun.
6 Şunu andıkça bile korkuyorum, ve etimi titreme alıyor.
7 Şerirler niçin yaşıyor, yaşlanıyor, evet, kudretleri güçleniyor?
8 Kendileriyle beraber onların tohumu önlerinde, çoluk çocukları da gözleri önünde pekişir.
9 Evleri esenliktedir ve korkusuz, Allah'ın sopası da üzerlerinde değil.
10 Onların boğası çiftleşir de, boşa gitmez; onların ineği doğurur, ve düşür-mez.
11 Küçüklerini bir sürü gibi salıverirler, ve çocukları rakseder.
12 Tef ve çengi alırlar, ve kaval sesine sevinirler.
13 Günlerini bollukta geçirirler, ve meza-ra bir anda inerler.
14 Bunun için Allah'a derler ki, Bizden git; çünkü yollarını bilmek istemiyoruz.
15 Kadir ne ki, ona kulluk edelim? ve faydamız ne olur ona dua etsek?
16 İşte, kendi iyilikleri ellerinde değil; şerirlerin öğüdü benden uzaktır!
17 Kaç kez şerirlerin kandili sönmüştür, ve kaç kez üzerlerine felaketleri gelmiş-tir, Allah gazabında elemler veriyor.
18 Rüzgârın önündeki saman gibi, ve kasırganın alıp götürdüğü saman ufağı gibidirler.
19 Allah onun fesadını çocukları için saklar; kendisine öder, ve bunu bilecek;
20 Helakini gözleri görecek, ve Kadir'in gazabından içecek.
21 Çünkü aylarının sayısı kesilince, kendisinden sonra evi için ne kaygısı olur?
22 Allah'a herhangi biri bilgi öğretir mi? madem yüksekte olanlara hükmeder.
23 Biri kuvvetinin doruğunda ölür, büsbütün rahat ve kaygısız;
24 Göğüsleri sütle doludur, ve kemikle-rinin iliği körpedir.
25 Ve ötekisi can acılığı içinde ölür, ve iyiliği hiç tatmamıştır.
26 Toprakta birlikte yatacaklar, ve üzer-lerini kurtlar kaplayacak.
27 İşte, ben düşüncelerinizi bilirim, ve bana zorbalık etmek istediğiniz düzen-leri.
28 Çünkü siz diyorsunuz ki, Nerede reisin evi? ve şerirlerin oturduğu yerler nerede?
29 Siz yoldan geçenlere sormadınız mı? ve nişanlarını bilmez misiniz ki,
30 Felaket gününe şerirler esirgenir? gazap gününe çıkarılacaklar.
31 Kendi yolunu onun yüzüne kim vurur? ve yaptığını ona kim öder?
32 Yine de o mezara getirilecek, ve türbede kalacak.
33 Vadi toprağının topakları ona tatlı gelecek, ve her adam onun ardınca sürüklenecek, nasıl ki önünde olanların sayısı yoktur.
34 O zaman nasıl siz beni boş yere teselli ediyorsunuz? sizin cevaplarınız-dan kalansa, ancak yalandır.
