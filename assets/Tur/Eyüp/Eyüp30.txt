ŞİMDİ ise, yaşça benden küçük olanlar üzerime gülmekte, onlar ki, babalarını sürümün köpeklerine ortak etmekten çekinirdim.
2 Evet, ellerinin kuvveti ne işime yarardı? onlarda yaşlılık mahvoldu.
3 Yoksulluktan ve açlıktan porsumuş-lardı; çöl ve ıssızlık karanlığında kurak yeri kemiriyorlardı.
4 Çalılık yanında ebegümeci kopa-rıyorlardı; ve onların yiyecekleri retem çalısının köküydü.
5 İnsanlar arasından kovulurlardı; (hırsız ardından bağırır gibi onlara bağırırlardı;)
6 Vadilerin yarıklarında oturmak için, yerin mağaralarda, ve kayalarda.
7 Çalılıklar arasında anırır; kara çalının altında toplanırlardı.
8 Ahmakların çocuklarıydı onlar, hem de adsızların çocukları; yerden daha alçak.
9 Ve şimdi ben onların türküsü oldum, ve onların meseliyim de.
10 Benden tiksiniyorlar, uzakta duru-yorlar, yüzüme tükürmekten de çekin-miyorlar.
11 Çünkü ipimi çözdü, ve beni düşkün etti; ve onlar benim önümde yular bıraktılar.
12 Sağımda gençler kalkıyor; ayaklarımı itiyorlar, ve bana karşı helak edici yollarını yapıyorlar.
13 Yolumu bozuyorlar, benim felaketime yardım ediyorlar, onların yardımcısı yok
14 Sanki geniş bir gedikten sular gibi üstüme geldiler; yıkım içinde üzerime yuvarlandılar.
15 Dehşetler döndü üzerime; canımı rüzgâr gibi kovalıyorlar; ve mutluluğum bulut gibi geçip gidiyor.
16 Ve şimdi üzerime canım döküldü. Düşkünlük günleri beni ele geçirdiler.
17 Geceleri içimde kemiklerim deliniyor, ve veterlerim dinlenmiyor.
18 Hastalığımın büyük şiddetinden üze-rimde giysim buruştu, gömleğimin yakası gibi beni sarıyor.
19 Beni çamura attı, ve toz gibi ve kül gibi oldum.
20 Sana bağırıyorum, ve beni işitmiyor-sun; ayağa kalkıyorum, ve bana dikkat etmiyorsun.
21 Bana karşı insafsız oldun; kuvvetli elinle bana adavet ediyorsun.
22 Beni rüzgârın üzerine bindirip kaldırı-yorsun; ve beni fırtına içinde eritip bitiri-yorsun.
23 Çünkü bilirim, beni ölüme, ve tüm yaşayanların toplanacağı eve getire-ceksin.
24 Ama elini mezara uzatmayacak, yıkımında feryat etseler de.
25 Ben sıkıntıda olan için ağlamaz mıydım? fakir için canım kederlenmez miydi?
26 Ben iyilik beklerken kötülük geldi; ve ben ışık umarken karanlık geldi.
27 Yüreğim kaynıyor, ve rahatı yok; düşkünlük günleri karşıma çıktı.
28 Yaslı geziniyordum, güneş yok; toplu-luk içinde kalkıp feryat ettim.
29 Ejderhalara kardeş oldum, ve baykuşlara arkadaş.
30 Derim üzerimde karardı, kemiklerim de sıcaktan yandı.
31 Çengim de yas feryadına, ve kavalım ağlayanların sesine döndü.
