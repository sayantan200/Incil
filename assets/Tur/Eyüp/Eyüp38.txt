OZAMAN RAB kasırganın içinden Eyüp'e cevap verip dedi ki,
2 Bilgisizce sözlerle takdiri karartan bu kim?
3 Şimdi erkek gibi kuşağını beline vur; çünkü sana sorayım da, bana cevap ver.
4 Ben dünyanın temellerini atarken, sen neredeydin? bildir, eğer sende anlayış varsa.
5 Eğer biliyorsan, onun ölçülerini kim koydu? ya da ipi onun üzerine kim çekti?
6 Onun temelleri neyin üzerine kakıldı? ya da onun köşe taşını kim koydu;
7 Sabah yıldızları birlikte ezgiler söyler-ken, ve tüm Allah oğulları sevinçten bağrışırken?
8 Ya da denizi kapılarla kim kapadı; sanki ana rahminden çıkıp fışkırdığı zaman;
9 Ona bulutu giysi, ve koyu karanlığı kundak ettiğim zaman,
10 Ve sınırımı ona kestiğim, kapıları ve sürgüleri koyduğum zaman,
11 Ve, Buraya kadar geleceksin, ama öte geçmeyeceksin, ve mağrur dalgala-rın burada duracak, dediğim zaman?
12 Sen ömründe sabaha emrettin mi; fecrin yerini kendisine öğrettin mi;
13 Öyle ki, yeryüzünün uçlarını tutsun, ve içinden şerirler silkilip atılsın?
14 Onun şekli değişir, mühür altındaki balçık gibi; ve onlar giysi gibi dururlar;
15 Ve şerirlerden ışıkları esirgenir, ve yüksek kol kırılacak.
16 Denizin kaynaklarına girdin mi? ya da derinliği aramakta gezdin mi?
17 Ölüm kapıları sana açıldı mı? ya da ölüm gölgesi kapılarını gördün mü?
18 Dünyanın genişliğini anladın mı? eğer bunun hepsini biliyorsan, bildir.
19 Işığın oturduğu yol nerede? ve karanlık ise, onun yeri neresi ki,
20 Onu alıp sınırına kadar götüresin, ve evinin yollarını bilesin?
21 O zaman doğduğun için mi bilirsin? ya da senin günlerinin sayısı çok olduğu için?
22 Karın hazinelerine girdin mi? ya da dolunun hazinelerini gördün mü ki,
23 Ben onları sıkıntı vakti için, cenk ve savaş günü için sakladım?
24 Nerede ışığın dağıtıldığı, yeryüzüne doğu rüzgârın saçıldığı yol?
25 Seller için arkı, ya da yıldırım için yolu kim açtı?
26 Öyle ki, insansız yerin üzerine, içinde adam bulunmayan çöl üzerine yağdırsın;
27 Çölü ve ıssız yeri doyursun, ve taze ot bitirsin.
28 Yağmurun babası var mı? ya da çiy damlalarını kim tevlit etti?
29 Buz kimin rahminden çıktı? ve göğün ak kırağısını kim doğurdu?
30 Sular taşla gibi gizlenmiş, ve enginin yüzü donmuştur.
31 Ülker burcunun tatlı etkilerini bağla-yabilir misin, ya da Oriyon'un bağlarını çözebilir misin?
32 Mevsiminde Mazzarot'u çıkarabilir misin? ve oğullarıyla beraber Büyük Ayı'ya yol gösterebilir misin?
33 Göğün kanunlarını bilir misin? onun egemenliğini yeryüzünde kurabilir misin?
34 Sesini bulutlara yükseltebilir misin ki, su bolluğu seni kaplasın?
35 Şimşekleri çıkarabilir misin ki, varsın-lar da, sana, İşte buradayız, desinler?
36 Kim yüreğe hikmet koydu? ya da zihne kim anlayış verdi?
37 Kim bulutları hikmetle sayabilir? ya da göğün tulumlarını kim durdurabilir,
38 Toprak döküm gibi sertleştiği, ve topaklar birbirine yapıştığı zaman?
39 Aslan için sen avlanır mısın, ya da genç aslanların karnını doyurur musun,
40 İnlerinde sindikleri, ve çalılık içinde pusuya yattıkları zaman?
41 Kuzguna yiyeceğini kim hazırlıyor? yavruları Allah'a feryat ettiği zaman, yiyecek olmadığı için dolaşırlar.
