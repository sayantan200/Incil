OZAMAN Temanlı Elifaz cevap verip dedi ki,
2 Hikmetli adam boş bilgiyle cevap verir mi? ve karnını doğu rüzgârıyla doldurur mu?
3 Yaramaz sözlerle tartışsın mı? ya da faydası olmayan nutuklarla?
4 Evet, korkuyu atıyorsun, ve Allah'ın önünde duayı engelliyorsun.
5 Çünkü ağzın senin fesadını söyler; ve hilekârların dilini seçersin. 6 Seni mahkûm eden kendi ağzındır, ben değil; evet, kendi dudakların sana karşı tanıklık ediyor.
7 İlk doğan adam sen misin? ya da tepe-lerden önce mi yapıldın?
8 Allah'ın sırrını mı dinledin de, hikmeti kendine hasrediyorsun?
9 Nedir senin bildiğin ki, onu biz bilme-yelim? nedir senin anladığın ki, bizde olmasın?
10 Bizde ak saçlı da, yaşlı adam da var, senin babandan da çok yaşlı.
11 Sana az mıdır, Allah'ın tesellileri, yanında gizli bir şey var mı?
12 Niçin seni yüreğin sürüklüyor? ve gözlerin neye remzediyor da,
13 Ruhunu Allah'a karşı döndürüyorsun, ve ağzından böyle sözler çıkarıyorsun?
14 İnsan ne ki, temiz olsun? ve kadın-dan doğan ne ki, doğru olsun?
15 İşte, kutsallarına emniyet etmiyor, gökler bile onun gözünde temiz değil;
16 Nerede kaldı ki, fesadı su gibi içen iğrenç ve bozuk insan!
17 Beni dinle de, sana göstereyim; ve gördüğümü anlatayım;
18 Hikmetli adamların atalarından alıp bildirdikleri, ve gizlemedikleri şeyi;
19 O atalar ki, yer ancak onlara verilmiş-ti, ve aralarından yabancı geçmemişti;
20 Şerir adam tüm günlerinde acıyla kıvranır, ve yılların sayısı zorbaya gizlenir.
21 Dehşetler sesi onun kulağındadır; o esenlikteyken üzerine soyguncu gelecek.
22 Karanlıktan döneceğine inanmaz, ve kılıç kendisini bekliyor.
23 Ekmek için dolaşır, Nerededir? diye-rek; yanı başında karanlık günü hazır olduğunu bilir.
24 Sıkıntı ve darlık onu yıldıracak; onu yenecek, savaşa hazırlanmış bir kral gibi.
25 Çünkü Allah'a karşı elini uzatıyor, ve Kadir'e karşı kendini güçlendiriyor;
26 Üzerine koşuyor, yani ensesi üzerine, kalkanının kalın yumruları üzerine;
27 Çünkü yüzünü semirtiyor, ve beli üzerinde yağ biriktiriyor;
28 Ve yıkılmış olan şehirlerde, oturulma-yacak evlerde oturuyor, onlar ki, taş yığınları olmak üzeredirler;
29 Zengin olmayacak, ve serveti durma-yacak, ve malları yer üzerinde yayılma-yacaktır.
30 Karanlıktan ayrılmayacak; dallarını alev kurutacak, ve onun ağzının soluğu-yla gidecektir.
31 Boş şeye aldanarak emniyet etmesin; çünkü ücreti boşluk olacaktır.
32 Vaktinden önce tamam edilecek, ve dalı yeşermeyecektir.
33 Asma gibi koruğunu dökecek, ve zeytin ağacı gibi çiçeğini atacaktır.
34 Çünkü ikiyüzlüler topluluğu viran olacak, ve rüşvet çadırlarını ateş yiyip bitirecek.
35 Kötülüğe gebe kalır ve fesat doğu-rurlar, ve onların karnı hile kurar.
