ÜSTELİK Elihu cevap verip dedi ki,
2 Ey bilgeler, sözlerimi dinleyin; ve bilgi sahipleri, bana kulak verin.
3 Çünkü sözleri kulak sınar, nasıl ki yemeği damak tatar.
4 Hak olanı kendimize seçelim; iyi nedir, aramızda bilelim.
5 Çünkü Eyüp diyor ki, Ben doğruyum, ve Allah hakkımı elimden aldı;
6 Hakkıma karşı yalan mı söyleyeyim? isyanım yokken yaram çaresiz.
7 Hangi adam Eyüp gibidir? alayı su gibi içiyor!
8 Fesat işleyenlerle arkadaşlık edip geziyor, ve şerir adamlarla beraber yürü-yor.
9 Çünkü demiştir ki, Allah'la uyuşmak insana yarar getirmez.
10 Bu yüzden, siz anlayışlı adamlar, beni dinleyin; Allah'tan uzak olsun ki, şer yapsın, ve Kadir haksızlık etsin.
11 Çünkü adama kendi işini öder, ve her adama kendi yollarına göre buldurur.
12 Evet, gerçekten Allah kötülük yapmaz, ve Kadir adaleti saptırmaz.
13 Yeryüzünü ona kim emanet etti? ve tüm dünya üzerine onu kim koydu?
14 Eğer yüreğini insan üzerine koyarsa, eğer ruhunu ve soluğunu kendi içinde toplarsa,
15 Her etbeden hep birden mahvolur, ve insan yine toprağa döner.
16 Eğer şimdi sende anlayış varsa, şunu dinle; sözlerimin sesine kulak ver.
17 Nasıl! adaletten nefret eden hiç hüküm sürecek mi? ve en adil olanı suçlu çıkaracak mısın?
18 Krala, Şerirsin, reislere, Takva-sızsınız, denilir mi?
19 Ne kadar daha çok, reislerin şahsına itibar etmeyene, ve zengini fakirden daha çok saymayana denilmez; çünkü onlar hep kendi ellerinin işidir.
20 Bir an içinde ölecekler, halk gecenin yarısında sarsılacak da geçip gidecek, ve kuvvetliler de el değmeden çekilip götürülecek.
21 Çünkü gözleri insanın yolları üzerin-dedir, ve onun tüm adımlarını görür.
22 Karanlık yok, ve ölüm gölgesi yok ki, fesat işleyenler orada saklansın.
23 Çünkü Allah'ın önüne mahkemeye gelsin diye, bir adama doğru olandan fazla yüklemez.
24 Sayısız güçlü adamları parçalayacak, ve onların yerine başkalarını dikecek.
25 Çünkü onların işlerini bilir; ve gece-leyin onları altüst eder, öyle ki helak olurlar.
26 Bakanların gözü önünde onları şerir adamları gibi vurur;
27 Çünkü onun ardınca gitmekten sapmışlardır, ve yollarının hiçbirini saymamışlardır;
28 Öyle ki fakirin feryadını ona eriş-tirirler, ve düşkünlerin feryadını işitir.
29 O dinlendirince, o zaman kim rahat-sız edebilir? ve yüzünü örtünce, o zaman onu kim görebilir? ister bir ulusa, isterse bir adama karşı olsun;
30 Öyle ki, ikiyüzlü krallık etmesin, halka tuzak olmasın diye.
31 Gerçekten Allah'a şöyle denilmek uygundur: Cezamı çektim, artık kötülük yapmam;
32 Görmediğimi sen bana öğret; eğer fesat ettimse, bir daha etmem.
33 Senin dileğine göre mi olsun? sen reddedersen ya da seçersen, onu o öde-yecek, ve ben değil; bu nedenle bildiğini söyle.
34 Anlayışlı adamlar bana söylesin, ve hikmetli adam beni dinlesin,
35 Eyüp bilgisizce konuşmuş, ve onun sözleri hikmetsizcedir.
36 Şerir insanlar için cevaplarından ötürü, keşke Eyüp'ün sınanması sona kadar sürse.
37 Çünkü günahına isyan ekliyor; aramızda el çırpıyor, ve Allah'a karşı sözlerini artırıyor.
