VE Eyüp cevap verip dedi ki,
2 Şüphe yok ki, halk sizsiniz, hikmet de sizinle beraber ölecek!
3 Ama sizde olduğu gibi bende de anlayış var; ben sizden aşağı değilim; evet, bu gibi şeyleri kim bilmez?
4 Komşu için gülünecek bir adam gibi oldum, ben ki, Allah'a yakarırdım ve bana cevap verirdi; adil ve dürüst adam gülünç oldu!
5 Ayağı kaymak üzere olan, kaygısı olmayanın düşüncesinde hor görülen bir çıra gibidir.
6 Soyguncuların çadırları rahatta, ve Allah'ı gazaba getirenler emniyetteler; onların eline Allah bol bol getiriyor.
7 Ama şimdi sor hayvanlara, ve sana öğretecekler; ve göklerin kuşlarına, ve sana bildirecekler;
8 Ya da toprağa söyle, ve sana öğretecek; denizin balıkları da sana anlatacaklar.
9 Tüm bunlar arasında kim bilmez ki, bunu RAB'bin eli yapmıştır?
10 Her yaşayanın canı, ve tüm insan-lığın soluğu onun elindedir.
11 Kulak sözleri sınamaz mı? ve damak yediğini tatmaz mı?
12 Hikmet ihtiyarlarla, anlayış da ömrün uzunluğundadır.
13 Hikmetle kuvvet onunla, öğüt ve anlayış onundur.
14 İşte, o yıkıyor da, yeniden bina olu-namıyor; insanı kilitliyor da, açılamıyor.
15 İşte, suları bağlıyor da, kuruyorlar; bir de onları salıveriyor da, yeryüzünü altüst ediyorlar.
16 Kuvvet ve hikmet onunla; aldanan da aldatan da onundur.
17 Öğütçüleri soyulmuş olarak sürer, ve hakimleri akılsızlar eder.
18 Kralların bağını çözer, ve onların beline kuşak bağlar.
19 Reisleri soyulmuş olarak sürer, ve güçlüleri devirir.
20 Emin adamların sözünü ortadan kaldırır, ve ihtiyarların anlayışını alır.
21 Hakareti reislerin üzerine döker, ve güçlülerin kuvvetini gevşetir.
22 Karanlık içinden derinlikler açar, ve ölüm gölgesini ışığa çıkarır.
23 Ulusları büyütür, ve onları yok eder; ulusları genişletir, ve gene onları daraltır.
24 Yeryüzü halkı başında olanların yüreğini kaldırır, ve yolu olmayan bir çölde onları dolaştırır.
25 Karanlıkta ışıksız el yordamıyla yürürler; ve onları sarhoş adam gibi dolaştırır.
