DAĞ keçilerinin doğurduğu vakti bilir misin? geyiklerin yavruladığı vakti sen mi bekliyorsun?
2 Doldurdukları ayları sen sayabilir misin? ya da doğurdukları vakti sen bilir misin?
3 Çökerler, yavrularını doğururlar, elem-lerini dışarı atıyorlar.
4 Yavruları kuvvetlenir, kırda büyürler; çıkıp giderler de, bir daha dönmezler.
5 Kim yaban eşeğini başı boş gönder-miştir, ya da kim yaban eşeğin bağlarını çözmüştür?
6 O eşek ki, bozkırı onun evi, ve çorak diyarını onun konutu kıldım.
7 Şehrin kalabalığına o gülüyor, sürücü-nün bağrışlarını da işitmez.
8 Kendine otlak olsun diye dağları çaşıtlar, ve her çeşit yeşilliği araştırır.
9 Tek boynuzlu sana kulluk etmek ister mi? ya da senin yemliğin yanında geceyi geçirir mi?
10 Sapan yarıklarında tek boynuzluya bağ vurabilir misin? ya da senin ardınca ovalarda tırmık çeker mi?
11 Kuvveti büyüktür diye ona güvenir misin? ya da kendi işini ona bırakır mısın?
12 Senin ekinini getirecek diye, ve harmanının buğdayını toplayacak diye ona inanır mısın?
13 Tavus kuşunun güzel kanatlarını sen mi verdin? ya da devekuşuna kanatlar ve tüyler?
14 O, yumurtalarını yerde bırakır, ve onları toz içinde ısıtır,
15 Ve unutuyor ki, onları ayak ezebilir, ya da kırın hayvanı onları kırabilir.
16 Yavrularına sertlik eder, kendisinin değilmiş gibi, boşuna emek çekse de kaygısı yok;
17 Çünkü Allah ona hikmeti unutturmuş-tur, ve anlayışta ona pay vermemiştir.
18 Vakit ki kendini yükseltir, ata ve bini-cisine güler.
19 Sen mi ata kuvvet verdin? ve gök gürlemesini onun boynuna sen mi giy-dirdin?
20 Onu çekirge gibi sıçratabilir misin? onun horultusunun şiddeti korkunçtur.
21 Ovada ayağıyla toprağı kazar, ve kuvvetiyle sevinçten coşar; silahşorları karşılamaya çıkar.
22 Korkuya güler, ve yılmaz; ve kılıç önünden geri dönmez.
23 Onun üzerinde ok kılıfı, pırıldayan mızrakla kalkan tınlar.
24 Şiddetle ve öfkeyle mesafeyi sümü-rür; boru sesi olunca yerinde durmaz.
25 Borular arasında, Hi, hi, der; ve uzaktan savaş kokusunu, komutanların gürleyen sesini, ve narayı duyar.
26 Senin hikmetinle mi atmaca uçuyor da, güneye doğru kanat geriyor?
27 Senin emrinle mi kartal yükseliyor da, yuvasını yüksekte kuruyor?
28 Kayanın üzerinde oturuyor, ve konak-lıyor, kayanın sivri ucunda, ve çetin doruğun üstünde.
29 Şikârı oradan gözetler; ve gözleri uzaktan görür.
30 Onun yavruları da kan sümürür; ve leşler neredeyse, o da oradadır.
