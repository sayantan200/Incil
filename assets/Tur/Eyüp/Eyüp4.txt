OZAMAN Temanlı Elifaz cevap verip dedi ki,
2 Eğer seninle söyleşmeye kalkışırsak gücenir misin? ama söylemekten kendi-sini kim tutabilir?
3 İşte, sen çoklarına ders verdin, ve gevşemiş elleri kuvvetlendirdin.
4 Sürçmekte olanı senin sözlerin ayakta tuttu, ve çöken dizleri sen güçlendirdin.
5 Ama şimdi senin başına geldi, ve gücüne gidiyor; sana dokundu, ve şaşkın oluyorsun.
6 Senin korkun bu değil mi, güvenin, umudun, ve kendi yollarının dürüstlüğü?
7 Suçsuz kim helak oldu? sana yalva-rırım, an, ya da nerede doğrular kesildi?
8 Yani benim gördüğüme göre, fesat sürenler, ve şerri ekenler, onu biçiyorlar.
9 Allah'ın soluğuyla yok oluyorlar, ve burnunun nefsiyle telef oluyorlar.
10 Aslanın kükremesi ve azgın aslanın sesi kesildi, ve genç aslanların dişleri kırıldı.
11 Kocamış aslan şikârsızlıktan mah-voluyor, sağlam aslanın yavruları da dağılıyor.
12 Şimdi bana gizlice bir şey getirildi, ve ondan kulağım biraz aldı.
13 Gece görümlerinden doğan düşünce-ler içinde, insanların üzerine ağır uyku düştüğü zaman,
14 Üzerime korku, ve titreme geldi, tüm kemiklerimi sarstı.
15 O zaman önümden bir ruh geçti; etbedenimin tüyleri ürperdi.
16 O durdu, ama biçimini seçemedim; gözlerimin önünde bir suret vardı; her şey susmuşken bir ses işittim; dedi ki,
17 Ölümlü insan Allah'tan daha adil olur mu? adam kendisini yapandan daha temiz olur mu?
18 İşte, kullarına o güvenmedi, melekle-rine de yanılma yükletti;
19 Balçık evlerde oturanlara daha ne kadar fazla! onlar ki, temelleri toprak-tadır, güveden önce ezilirler.
20 Sabahtan akşama kadar harap olurlar; kimse farkına varmadan ebediyen mahvolurlar.
21 İçlerindeki hassasiyetleri gitmez mi? hikmetten yoksun olarak ölürler.
