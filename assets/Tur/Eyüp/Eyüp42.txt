OZAMAN Eyüp RAB'be cevap verip dedi ki,
2 Sen her şeyi yapabilirsin, bilirim, ve hiçbir düşünce senden alıkonmaz.
3 Takdiri bilgisizce karartan bu adam kim? bu yüzden anlamadıklarımı söyle-dim; benden üstün olan bilmediğim şaşılası şeyleri.
4 Sana yalvarırım, dinle de, ben söyle-yeyim; sana sorayım da, bana anlat.
5 Senin için kulaktan işitmiştim; şimdiyse seni gözüm görüyor.
6 Bu yüzden kendimi hor görüyorum, ve tozda ve külde tövbe ediyorum.
7 Ve öyle oldu ki, RAB bu sözleri Eyüp'e söyledikten sonra, RAB Temanlı Elifaz'a dedi ki, Sana karşı, ve iki dostuna karşı öfkem alevlendi; çünkü kulum Eyüp gibi benim için doğru olanı söylemediniz.
8 Bunun için şimdi kendinize yedi boğa, ve yedi koç alın, ve kulum Eyüp'e gidin, ve kendiniz için yakmalık sunu sunun; ve kulum Eyüp sizin için dua edecek; çünkü onu kabul ederim de, size karşı ah-maklığınıza göre davranmayayım; çünkü kulum Eyüp gibi benim için doğru olanı söylemediniz.
9 Böylece Temanlı Elifaz, ve Şuahlı Bildad, ve Naamalı Zofar gidip RAB'bin kendilerine emretmiş olduğu gibi yaptılar; RAB de Eyüp'ü kabul etti.
10 Ve, dostları için dua edince, Eyüp'ün esirliğini RAB döndürdü; RAB Eyüp'e önceki malının iki katını da verdi.
11 O zaman tüm kardeşleri, ve tüm kızkardeşleri, ve evvelce tanıdıklarının hepsi onun yanına gelip onun evinde kendisiyle beraber ekmek yediler; ve üzerine RAB'bin getirmiş olduğu tüm belalardan ötürü onunla acınarak kendisini teselli ettiler; ve her biri ona bir parça gümüş, ve her biri bir altın halka verdi.
12 Böylece RAB Eyüp'ün sonunu baş-langıcından daha çok bereketli kıldı; çünkü on dört bin koyunu, ve altı bin devesi, ve bin çift öküzü, ve bin dişi eşeği oldu.
13 Yedi oğluyla üç kızı da oldu.
14 Ve ilkin adını Yemima, ve ikincisinin adını Ketsiya, ve üçüncüsünün adını Kerenhappuk koydu.
15 Ve tüm ülkede Eyüp'ün kızları gibi güzel kadınlar bulunmazdı; ve babaları onlara kardeşleri arasında miras verdi.
16 Bundan sonra Eyüp yüz kırk yıl yaşadı, ve oğullarını ve oğullarının oğul-larını gördü, dört göbek.
17 Böylece Eyüp kocamış, ve günlere doymuş olarak öldü.
