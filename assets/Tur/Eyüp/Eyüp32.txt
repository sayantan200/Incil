BÖYLECE bu üç kişi artık Eyüp'e cevap vermekten vazgeçti, çünkü o kendi gözünde doğruydu.
2 O zaman Ram boyundan Buzlu Barakel oğlu Elihu'nun öfkesi alevlendi; onun ofkesi Eyüp'e karşı alevlendi, çünkü kendisini Allah'tan daha çok haklı çıkarıyordu.
3 Üç dostuna karşı da öfkesi alevlendi, çünkü cevap bulamadılar da, Eyüp'ü suçlu çıkardılar.
4 Şimdi, onlar yaşça kendisinden büyük olduklarından, Eyüp sözlerini söyleyin-ceye dek, Elihu beklemişti.
5 Bu üç kişinin ağzında bir cevap olma-dığını Elihu görünce, o zaman öfkesi alevlendi.
6 Ve Buzlu Barakel oğlu Elihu cevap verip dedi ki, yaşça ben küçüğüm, siz de çok yaşlısınız; bu yüzden çekindim, ve bildiğimi size göstermekten korktum.
7 Dedim ki, Günler söylesin, ve yılların çokluğu hikmeti öğretsin.
8 Ama insanda ruh var, ve Kadir'in esin-lemesi onlara anlayış verir.
9 Hikmetli olanlar her zaman büyükler değil, doğruyu anlayanlar da yaşlılar değil.
10 Bunun için dedim ki, Beni dinle; ben de bildiğimi göstereyim.
11 İşte, sözlerinizi bekledim, siz söz araştırırken, delillerinize kulak verdim.
12 Evet, size iyice dikkat ettim, ve, işte, Eyüp'ü ilzam eden, ya da sözlerine cevap veren aranızda kimse yoktu.
13 Biz hikmeti bulduk, demeyin sakın; ona Allah galebe çalar, insan değil;
14 Şimdi sözlerini bana karşı dizmedi; ben de sizin sözlerinizle ona cevap vermeyeceğim.
15 Şaşırdılar, artık onlar cevap vermiyor; söz kendilerinden alındı.
16 Ben bekleyince, (çünkü onlar söylemiyor, ancak duruyorlar, ve artık cevap vermiyorlar;)
17 Dedim ki, Ben de payıma düşen cevabı vereyim, ben de fikrimi göstereyim.
18 Çünkü içim söz dolu; içimdeki ruh beni sıkıyor.
19 İşte, içim açılmamış şarap gibi; çatlamak üzeredir, yeni tulumlar gibi.
20 Söyleyeyim de, soluk alayım; dudaklarımı açayım da cevap vereyim.
21 Şimdi hiçbir adamın şahsını kabul etmeyeyim; ve insana yaltaklan-mayayım.
22 Çünkü yaltaklanma nedir, bilmem; yoksa yapıcım beni hemen alıp götürürdü.
