GÖZLERİMLE bir antlaşma yaptım, o zaman niçin bir kızı düşüneyim?
2 Çünkü nedir yukarıdan, Allah'tan pay, ve yücelerden, Kadir'den, miras ne?
3 Şerirler için felaket, fesat işleyenlere de bela değil midir?
4 O benim yollarımı görmüyor mu? ve tüm adımlarımı saymıyor mu?
5 Eğer yalancılıkla yürüdümse, veya ayağım hileye seğirttiyse;
6 Doğru terazide tartılayım da, Allah bütünlüğümü bilsin.
7 Eğer adımım yoldan saptıysa, yüreğim de gözlerimin ardınca yürüdüyse, ve eğer avuçlarıma kir süründüyse;
8 O zaman ben ekeyim, ve başkası yesin; evet, çoluk çocuklarım kökünden sökülsün.
9 Eğer yüreğim kadına aldandıysa, veya komşumun kapısında pusu kurdumsa;
10 Benim karım başkasına değirmen çevirsin, ve başkaları onun üzerine eğilsin.
11 Çünkü bu utanç verici bir suç olurdu; evet, bu yargıçlar tarafından cezalandırı-lacak bir cürüm olurdu;
12 Çünkü o bir ateştir, yıkıma kadar yiyip bitirir, ve tüm ürünümü kökünden sökerdi.
13 Eğer benimle çekiştikleri zaman, kölemin ya cariyemin davasını hor gördümse,
14 Allah ayağa kalkınca ne yapacağım o zaman, ve yokladığı zaman ona ne cevap vereceğim?
15 Beni ana karnında yapan onu da yapmadı mı? ve rahimde bize biçim veren bir değil mi?
16 Eğer dilediklerinden fakirleri alıkoydumsa, ya da dul kadının gözlerini söndürdümse,
17 Ya da lokmamı yalnız yedimse, yetim de ondan yemediyse;
18 (Çünkü gençliğimden beri yanımda büyüdü, baba yanındaymış gibi, ve doğ-duğum günden beri dul kadına yol gösterdim);
19 Eğer giysisizlikten ötürü ölmekte olanı, ya da örtüsü olmayan fakiri gördüm de,
20 Onun sırtı bana hayır dua etmediyse, ve koyunlarımın yünüyle ısınmadıysa,
21 Kapıda yardımcım olduğunu gördüğüm zaman, elimi yetime karşı kaldırdımsa;
22 O zaman kolum omuzum kürek kemiğinden düşsün, ve kolum kemiğin-den kırılsın.
23 Çünkü Allah'tan yıkım benim için dehşetti, ve onun görkeminden ötürü dayanamadım.
24 Eğer umudumu altına bağladımsa, ve halis altına, Güvendiğim sensin, dedimse;
25 Eğer servetim çoktur diye, ve elim çok kazandı diye sevindimse;
26 Eğer ışıldarken güneşe, ya da parıltısı içinde yürürken aya baktım da,
27 Yüreğim gizlice aldandıysa, ya da ağzım elimi öptüyse;
28 Bu da mahkemelik bir cürüm olurdu; çünkü yukarıda olan Allah'ı inkâr etmiş olurdum.
29 Eğer benden nefret edenin helakine sevindimse, ya da ona kötülük erince sevinçten coştumsa;
30 Evet, onun canına lanet ederek ağzımı bırakmadım ki, günah işlesin;
31 Eğer çadırımın adamları demedilerse: Onun yedirdiği ete doymayan kim vardır?
32 Garip geceyi sokakta geçirmezdi; ama yolcuya kapımı açardım;
33 Eğer fesadımı bağrımda gizleyerek, Âdem gibi isyanlarımı örttümse;
34 Halkın çokluğundan korktum mu, ya da boyların hakareti beni yıldırdı da sustum, ve kapıdan çıkmadım?
35 Keşke beni dinleyen biri olsaydı! İşte, benim arzum, Kadir bana cevap verseydi, ve hasmım bir kitap yazsaydı!
36 Gerçekten onu omuzumda taşırdım; ve taç olsun diye kendime bağlardım;
37 Adımlarımın sayısını ona bildirirdim; kendisine bir reis gibi yaklaşırdım.
38 Eğer bana karşı toprağım feryat ediyorsa, ya da sapan yarıkları hep birden şikâyet ediyorsa;
39 Eğer ürününü parasız yedimse, ya da sahiplerinin hayatını söndürdümse;
40 Buğday yerine diken, ve arpa yerine kötü ot bitsin. Eyüp'ün sözleri bitti.
