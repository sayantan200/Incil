İNSAN ki kadından doğmuştur, günleri az, ve sıkıntı doludur.
2 Çiçek gibi çıkar, ve kesilir; gölge gibi de kaçar, ve durmaz.
3 Böyle olana mı sen gözlerini açıyorsun da, beni kendinle muhakemeye çeki-yorsun?
4 Kirliden temizi kim çıkarabilir? hiç kimse.
5 Mademki onun günleri tayin olun-muştur, aylarının sayısı seninledir, onun sınırını sen koydun ki, öte geçemez;
6 Ondan göz çevir de, gününü bitirin-ceye kadar rahat etsin, bir gündelikçi gibi.
7 Çünkü bir ağaç için umut vardır, kesilse yine sürer, ve onun filizleri eksik olmaz.
8 Kökü yerde kocasa, ve kütüğü toprakta ölse bile;
9 Su kokusunu alınca filizlenir, ve bir fidan gibi dal salar.
10 Ama insan ölür, ve çöker; ve adam ruhu verir, ve o nerede?
11 Nasıl ki, gölden sular akıp gider, ve ırmak çöl olur ve kurur;
12 İnsan da öylece yatar da kalkmaz; gökler yok oluncaya kadar uyanmazlar, ve uykularından uyandırılmazlar.
13 Keşke mezarda beni gizlesen, öfken geçinceye kadar beni saklasan, bana bir süre versen de, o vakit beni hatırlasan!
14 İnsan ölürse bir daha yaşayacak mı? değişikliğim gelinceye dek, bana tayin olan vaktimin tüm günler bekleyeceğim,
15 Sen çağıracaksın, ben de sana cevap vereceğim; ellerinin işini özleyeceksin.
16 Çünkü şimdi adımlarımı saymaktasın; günahımın üzerinde beklemekte değil misin?
17 İsyanım torba içinde mühürlüdür, ve fesadımın üzerine dikiş yaptın.
18 Ve gerçekten dağ yıkılarak harap olur; ve kaya yerinden taşınır;
19 Sular taşları aşındırır; selleri yerin toprağını sürükleyip götürür; ve sen insanın umudunu yok ediyorsun.
20 Daima onu yenersin, ve o geçip gider; onun çehresini değiştirip gönderir-sin.
21 Oğulları izzet bulur da, o bilmez; ve düşkün olurlar, ve onların halini anla-maz.
22 Ama üstündeki eti sancılanacak, ve içindeki canı yas tutacak.
