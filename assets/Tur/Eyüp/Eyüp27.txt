ÜSTELİK Eyüp yine kendi meseline dönüp dedi ki,
2 Hakkımı elimden çekip alan Allah'ın varlığı hakkı için, ve canıma acılık veren Kadir'in varlığı hakkı için;
3 İçimde soluğum olduğu sürece, ve Allah'ın ruhu burnumda olduğu sürece,
4 Benim dudaklarım şer söylemeyecek, ve benim dilim yalan tekellüm etmeye-cek.
5 Sizi doğru saymak benden uzak olsun; ben ölünceye dek erdemliliğimi kendim-den ayırmayacağım.
6 Doğruluğumu sıkı tutmaktayım, ve onu bırakmam; ömrüm oldukça yüreğim beni ayıplamayacaktır.
7 Şerirler nasılsa, düşmanım da öyle olsun, haksızlar nasılsa, üzerime ayakla-nan da öyle olsun.
8 Çünkü Allah canını aldığı zaman, ikiyüzlünün umudu nedir, kazanç edinmiş olsa bile?
9 Onun üzerine sıkıntı gelince, feryadını Allah işitir mi?
10 Kadir'de zevk bulur mu? her zaman Allah'a yakarır mı?
11 Allah'ın eliyle size öğreteyim; Kadir'in indinde olanı gizlemeyeyim.
12 İşte, siz hepiniz onu gördünüz; öyleyse niçin büsbütün boş adamlar oldunuz?
13 Allah indinde şerir adamın payı, ve zorbaların Kadir'den alacağı miras şudur:
14 Çocukları çoğalırsa, kılıç içindir; ve çoluk çocuğu ekmeğe doymayacaktır.
15 Kendisinden artakalanlar ölümde gömülecek, ve dul karıları ağlama-yacaktır.
16 Toprak gibi gümüş yığsa, ve balçık gibi çok giysi hazırlasa;
17 O hazırlayabilir, ama onu adiller giye-cek, ve gümüşü suçsuzlar pay edecek.
18 Evini bina eder, bir güve gibi, ve korucunun kurduğu çardak gibi.
19 Zengin adam yatacak, ama atalarına katılmayacak; gözlerini açar, ve yok olmuştur.
20 Dehşetler ona sel gibi erişir; kasırga onu geceleyin çalıp götürür.
21 Doğu rüzgârı kaldırıp onu götürür, ve gider; ve fırtına gibi onu yerinden fırlatır.
22 Çünkü Allah onun üzerine atacak, ve esirgemeyecek; onun elinden kaçmak için çabalayacak.
23 İnsanlar ona el çırpacak, ve kendi yerinden ona ıslık çalacaklar.
