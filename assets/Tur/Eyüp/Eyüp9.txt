OZAMAN Eyüp cevap verip dedi ki,
2 Gerçekten bilirim ki, öyledir; ama Allah indinde insan nasıl adil olabilir?
3 Eğer onunla çekişmek istese, ona cevap veremez binde birine.
4 Yürekten hikmetli ve kuvvette şiddetli olan odur; kim ona serteldi de esenlik buldu?
5 Dağları yerinden kaldıran odur, ve farkına varmazlar, öfkesiyle onları altüst eden odur;
6 Dünyayı yerinden sarsan odur, ve onun direkleri titrer;
7 Güneşe emreden odur, o da doğmaz, ve yıldızları mühürleyen odur;
8 Tek başına gökleri geren odur, ve denizin dalgaları üzerinde yürüyen odur;
9 Büyük Ayı'yı, Oriyon'u, Ülker'i ve güney odalarını yapan odur;
10 Büyük keşfedilemez şeyler, evet, sayısız şaşılacak şeyler yapan odur.
11 İşte, yanımdan geçer de onu gör-mem; ve geçip gider de farkına varmam.
12 İşte, şikârı kapar, kim onu engelle-yebilir? kim ona, Ne yapıyorsun, der?
13 Eğer Allah öfkesini geri döndürmez-se; onun altında gururlu yardımcılar çöker.
14 Nerede kaldı ki, ben ona cevap vere-yim, ve onunla tartışmak için sözlerimi seçeyim?
15 Ona, doğru kişi olsam da, cevap vermezdim; ama hakimime yalvarırdım.
16 Eğer seslenmiş olsaydım, ve bana cevap vermiş olsaydı, yine sesime kulak verdi diye inanmazdım;
17 Çünkü o beni kasırgayla eziyor, ve sebep olmadan yaralarımı çoğaltıyor.
18 Beni bırakmıyor ki, soluğumu alayım, ancak acılığa beni doyuruyor.
19 Eğer kuvvet için konuşsam, işte, o kuvvetlidir! ve eğer adalet için, yalvar-mak için kim bana vakit koyar?
20 Kendimi haklı çıkarsam, ağzım beni mahkûm edecek; Ben yetkinim, dersem de beni eğri çıkaracak.
21 Ben yetkin olsam; gene canımı bilmezdim; hayatımı hor görürdüm;
22 Hepsi bir! bunun için diyorum ki, Yetkini de şeriri de helak eder.
23 Birden bire bela ölüm saçınca, suçsuzların mihnetiye gülecek.
24 Dünya şerirlerin eline verilmiş; hakim-lerinin yüzlerini örter; değilse, nerede, ve o kimdir?
25 Şimdi benim günlerim ulaktan daha tez; kaçar, iyilik görmezler.
26 Geçip gidiyorlar, hafif kayıklar gibi, şikârının üzerine süzülen kartal gibi.
27 Desem ki, Şikâyetimi unutayım; mah-zun çehremi bırakayım, ferahlı olayım;
28 Tüm dertlerimden yılarım, beni suç-suz saymayacaksın bilirim.
29 Ben şerir isem; niçin boş yere emek çekeyim?
30 Eğer kar suyuyla yıkansam, ve elle-rimi kül suyuyla temizlesem;
31 Yine hendeğe beni batırırsın, kendi giysim de benden tiksinir.
32 Çünkü o benim gibi insan değil ki, ona cevap vereyim, ve birlikte mahkemeye gidelim.
33 Ve aramızda bir hakem yok ki, elini ikimizin üzerine koysun.
34 Sopasını üzerimden kaldırsın, ve onun dehşeti beni yıldırmasın;
35 O zaman konuşurdum, ve ondan korkmazdım; ama benimle öyle değil.
