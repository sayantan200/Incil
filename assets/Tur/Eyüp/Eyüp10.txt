HAYATIMDAN canım bıktı; şikâyetimi üzerimde bırakacağım; canımın acı-lığıyla söyleyeceğim.
2 Allah'a diyeceğim ki, beni mahkûm etme; niçin benimle çekişiyorsun, bana bildir.
3 Gaddarlık ediyorsun, kendi ellerinin emeğini hor görüyorsun, ve şerirlerin niyetine ışık veriyorsun, bu senin için iyi mi?
4 Sende etbeden gözleri mi var? ya da insanın gördüğü gibi mi görüyorsun?
5 Günlerin insan günleri gibi, yılların adamın günleri gibi midir de,
6 Benim fesadımı arıyorsun, ve güna-hımı araştırıyorsun?
7 Bilirsin ki, ben şerir değilim, ve senin elinden kurtaran yoktur.
8 Senin ellerin beni yaptı, her yanımdan bana biçim verdi; yine sen beni helak ediyorsun.
9 Hatırla, sana yalvarırım, sen balçık gibi bana biçim verdin; ve beni yine toprağa mı döndüreceksin?
10 Beni süt gibi dökmedin mi, ve beni peynir gibi katılaştırmadın mı?
11 Bana deri ve et giydirdin, ve kemik-lerle ve sinirlerle beni ördün.
12 Bana hayat ve lütuf ihsan ettin; ve senin kayırman benim ruhumu korudu.
13 Ve bu şeyleri kendi yüreğinde gizledin; bilirim ki, bu seninledir;
14 Eğer günah işlersem, bana nişan koyarsın, ve fesadımdan beni suçsuz çıkarmazsın.
15 Vay başıma! eğer şerir olursam; ve eğer doğru olursam, başımı kaldırmam, şaşkınlığa doydum, bunun için düşkün-lüğüme bak.
16 Çünkü artıyor. Beni avlarsın, bir azgın aslan gibi; ve yine sen kendini üzerimde harika gösterirsin.
17 Bana karşı kendi tanıklarını tazeler-sin, ve üzerimde öfkeni artırırsın; değişiklikler ve savaş bana karşıdır.
18 O zaman niçin beni rahimden çıkar-dın? Keşke ruhu verseydim, ve hiçbir göz beni görmeseydi.
19 Hiç olmamış gibi olurdum, rahimden mezara götürülürdüm.
20 Günlerim az değil mi? öyleyse artık kes, ve beni bırak da biraz teselli bulayım,
21 Gitmeden önce, oradan geri gelme-yeceğim yere; yani karanlık ve ölüm gölgesi diyarına,
22 Koyu karanlığa benzeyen karaltı diyarına, ve ölüm gölgesi, ve düzensizlik diyarına, o yere ki, orada ışık koyu karanlık gibidir.
