ONDAN sonra Eyüp ağzını açtı, ve kendi gününe lanet etti.
2 Ve Eyüp konuşup dedi ki,
3 Doğmuş olduğum gün yok olsun; Bir erkek çocuk doğdu, denen gece de yok olsun.
4 O gün karanlık olsun; Allah yukarıdan onu aramasın, ve onun üzerine ışık parlamasın.
5 Karanlıkla ölüm gölgesi onu lekele-sinler; üzerine bulut çöksün; gün kara-ması ona dehşet salsın.
6 Hele o gece, onu koyu karanlık kapsın; yılın günleri arasına katılmasın; ayların sayısına girmesin.
7 İşte, o gece yalnız olsun; ona sevinç sesi girmesin.
8 Günü lanetleyenler onu lanetlesin, yaslarını uyandırmaya hazır olanlar.
9 Akşamının yıldızları kararsın; ışık bek-lesin de olmasın; ve fecrin kirpiklerini görmesin;
10 Çünkü annemin rahminin kapılarını kapamadı, ve gözlerimden elemi sakla-madı.
11 Ben niçin rahimde ölmedim, niçin karından çıkınca ruhu vermedim?
12 Niçin beni dizler, emeyim diye memeler karşıladı?
13 Çünkü şimdi yatmış ve dinlenmiş olurdum, uyumuş olurdum;
14 O zaman harabeleri kendileri için bina etmiş olan, dünyanın krallarıyla ve danışmanlarıyla beraber,
15 Ya da evlerini gümüşle doldurmuş olan, altın sahibi reislerle beraber rahat ederdim;
16 Ya da gizledikleri düşmüş cenin gibi, ışık görmemiş yavrular gibi yok olurdum.
17 Orada şerirler eza etmekten el çeker; ve orada yorgunlar rahat bulur.
18 Orada tutsaklar birlikte rahat eder; angaryacının sesini işitmezler.
19 Küçük de, büyük de oradadır; köle de efendisinden özgürdür.
20 Kederliye niçin ışık verilir, canları acı olanlara da hayat?
21 Onlar ki, ölümü özlüyorlar da gelmi-yor, ve onun için definelerden ziyade kazıyorlar;
22 Onlar ki, mezarı bulabilince, neşeden coşar, ve sevinç bulurlar.
23 Yolu örtülmüş ve Allah'ın çitle etrafını çevirdiği adama neden ışık veriliyor?
24 Çünkü yemekten önce iniltim geliyor, ve su gibi dökülüyor feryatlarım.
25 Çünkü çok korktuğum şey başıma geldi, ve yıldığım şey üzerime geldi.
26 Emniyette değildim, ve rahat değil-dim, ve sükûnette değildim; yine de sıkıntı geldi.
