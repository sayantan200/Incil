ÜSTELİK Eyüp yine kendi meseline dönüp dedi ki,
2 Keşke eski aylardaki gibi olsaydım, Allah'ın beni koruduğu günlerdeki gibi;
3 O zaman ki, onun kandili başım üstünde parladı, ve karanlıkta onun ışığıyla yürürdüm;
4 Gençliğim günlerindeki gibi olsaydım, o zaman ki, Allah'ın dostluğu çadırımın üzerindeydi;
5 Henüz Kadir benimle beraberdi, çocuklarım da çevremdeydi;
6 O zaman ki, izlerimi tereyağıyla yıkardım, ve kaya bana yağ ırmakları akıtırdı!
7 Şehirden geçip kapıya çıkınca, meydanda kürsümü hazırlayınca!
8 Gençler beni görür ve gizlenirlerdi, ve yaşlılar ayağa kalkıp dururlardı;
9 Reisler sözden çekinir, ve ellerini ağız-larına koyarlardı;
10 Emîrlerin sesi kesilir, ve onların dili damaklarına yapışırdı.
11 Kulak beni işitince, o zaman beni kut-sardı; ve göz beni görünce, bana tanıklık ederdi;
12 Çünkü feryat eden fakiri, ve yetimi, ve yardımcısı olmayanı azat ettim.
13 Mahvolacak olanın hayır duasını alırdım; ve dul kadının yüreğini sevinç-ten ezgiler söyletirdim.
14 Doğruluğu giyindim, o da beni giydirdi; adaletim sanki kaftan ve sarıktı.
15 Köre gözdüm ben, ve topala ayak.
16 Fakirler için babaydım, ve bilmediğim davayı araştırırdım.
17 Ve şeririn çenelerini kırardım, ve avı onun dişlerinden koparırdım.
18 O zaman diyordum ki, yuvamda öleceğim, ve günlerimi kum gibi çoğalta-cağım;
19 Köküm sular yanında yayıldı, ve çiy tüm geceyi benim dalımda geçirmekte;
20 İzzetim içimde tazeydi, ve elimde yayım yenilendi.
21 İnsanlar beni dinler, ve beklerlerdi, ve öğüdüm ne olacak diye susarlardı.
22 Benim sözlerimden sonra tekrar konuşmazlardı; ve sözlerim üzerlerine damla damla dökülürdü;
23 Ve yağmuru bekler gibi beni beklerlerdi; ve son yağmuru özler gibi ağızlarını açarlardı.
24 Onlara güldümse, buna inanmazlardı; ve yüzümün berraklığını aşağı atmaz-lardı.
25 Onların yolunu ben seçerdim, ve baş olarak otururdum, ve orduda kral gibi otururdum, yaslıları teselli eden biri gibi.
