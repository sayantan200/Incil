UZ ülkesinde bir adam vardı, adı Eyüp'tü; ve bu adam yetkin ve dürüst, Allah'tan korkar ve kötülükten çekinirdi.
2 Ve kendisine yedi oğulla üç kız doğdu.
3 Mal olarak da onun yedi bin koyunu, ve üç bin devesi, ve beş yüz çift öküzü, ve beş yüz dişi eşeği, ve pek çok ev halkı vardı; öyle ki tüm doğu çocukların-dan bu adam en büyüktü.
4 Ve oğulları gider, ve her biri gününde kendi evinde, ziyafet yapar; ve kendile-riyle beraber yemek ve içmek için, gönderip üç kızkardeşlerini çağırırlardı.
5 Ve öyle olurdu ki, ziyafet günleri bir devir yapınca, Eyüp gönderip onları kut-sal kılardı, ve sabahleyin erken kalkar, ve hepsinin sayısına göre yakmalık sunular sunardı; çünkü Eyüp, Belki oğul-larım günah işlemiş, ve yüreklerinden Allah'a lanet etmişlerdir, derdi. Eyüp daima böyle yapardı.
6 Şimdi bir gün vardı ki Allah oğulları RAB'bin önüne çıkmak için geldiler, ve Şeytan da aralarında geldi.
7 Ve RAB Şeytan'a, Nereden geliyor-sun? dedi. O zaman Şeytan RAB'be cevap verip, Dünyada dolaşmaktan, ve orada gezinmekten, dedi.
8 Ve RAB Şeytan'a dedi ki, Kulum Eyüp'e iyice baktın mı? çünkü dünyada onun gibisi yok; yetkin ve dürüst adam; Allah'tan korkar ve kötülükten çekinir.
9 O zaman Şeytan RAB'be cevap verip dedi ki, Eyüp Allah'tan boşuna mı kor-kuyor?
10 Onun etrafına, evinin etrafına, ve nesi varsa hepsinin etrafına sen çepçevre çit çevirmedin mi? ellerinin işini sen bereketledin, ve onun malı ülkede çoğaldı.
11 Ama şimdi elini uzat da, nesi varsa hepsine dokun, ve yüzüne karşı sana lanet edecektir.
12 Ve RAB Şeytan'a, İşte, dedi, tüm nesi varsa senin kudretindedir; ancak ken-disine elini uzatma. Böylece Şeytan RAB'bin huzurundan çıktı.
13 Ve günlerden bir gün, oğullarıyla kızları büyük kardeşlerinin evinde yemek yiyip şarap içiyorlardı,
14 Ve Eyüp'e bir ulak gelip dedi ki, Öküzler çift sürüyor, ve eşekler onların yanında otluyorlardı;
15 Ve onların üzerine Şebalılar baskın yaptı, ve onları alıp götürdüler; evet, uşakları kılıçtan geçirdiler; ve ancak ben, sana bildireyim diye tek başıma kaçıp kurtuldum.
16 O daha konuşurken bir başkası da gelip dedi ki, Gökten Allah'ın ateşi düştü, ve koyunlarla uşakları yaktı, ve onları yiyip bitirdi, ve ancak ben, sana bildire-yim diye tek başıma kaçıp kurtuldum.
17 O daha konuşurken bir başkası da gelip dedi ki, Kildaniler üç bölük olarak develerin üzerine saldırdı, ve onları alıp götürdüler, ve uşakları kılıçtan geçirdiler; ve ancak ben, sana bildireyim diye tek başıma kaçıp kurtuldum.
18 O daha konuşurken bir başkası da gelip dedi ki, Oğullarınla kızların büyük kardeşlerinin evinde yemek yiyip şarap içiyorlardı;
19 Ve, işte, çölün ötesinden büyük bir rüzgâr geldi, ve evin dört köşesine çarptı, ve gençlerin üzerine ev yıkıldı, onlar da öldü; ve ancak ben, sana bildireyim diye tek başıma kaçıp kurtuldum.
20 O zaman Eyüp kalktı, ve kaftanını yırttı, ve başını tıraş etti, ve yere düşüp tapındı;
21 Ve dedi ki, Anam bağrından çıplak çıktım, ve oraya çıplak döneceğim; RAB verdi, ve RAB aldı; RAB'bin adı kutlu olsun.
22 Bu işin hepsinde Eyüp günah işle-medi, ve Allah'a uygunsuzluk yüklemedi.
