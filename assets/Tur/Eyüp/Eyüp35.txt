ELİHU yine söyleyip dedi ki,
2 Bunu doğru mu sayıyorsun? dedin ki, Doğruluğum Allah'ınkinden daha çoktur?
3 Çünkü dedin ki, Sana ne faydası dokunur? ve, Ne kârım olurdu? günahımdan temizlersem?
4 Ben sana cevap vereyim, ve seninle beraber arkadaşlarına,
5 Göklere bak da, gör; asumana da bak, onlar senden yüksek.
6 Eğer günah işlersen, ona yaptığın nedir? ve isyanların çoğalırsa, ona yaptığın nedir?
7 Eğer doğruysan, ona verdiğin nedir? ya da senin elinden onun aldığı nedir?
8 Şerrin senin gibi bir insana zarar vere-bilir; doğruluğun da insanoğluna fayda edebilir.
9 Zorbalığın çokluğundan düşkünleri feryat ettiriyorlar; büyüklerin pazısından ötürü feryat ediyorlar.
10 Ama kimse demiyor ki, Nerede yapıcım Allah? o Allah ki, geceleyin ezgiler verir,
11 Yerin hayvanlarından ziyade bize bilgi öğretir, ve bizi göğün kuşlarından daha hikmetli kılar.
12 Kötü adamların gururu yüzünden, orada feryat ediyorlar, ama cevap veren yok.
13 Gerçekten boş feryadı Allah dinle-mez, ve Kadir ona bakmaz.
14 Sen onu görmeyeceğini söylediğin halde, yine dava onun önündedir; bunun için ona güven.
15 Ama şimdi, mademki öfkesiyle yokla-madı, kibre de çok aldırış etmez;
16 Bunun için Eyüp boşuna ağzını açıyor; bilgisizce sözleri artırıyor.
