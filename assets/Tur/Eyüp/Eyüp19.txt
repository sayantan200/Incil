OZAMAN Eyüp cevap verip dedi ki,
2 Ne zamana dek canımı üzecek, ve beni sözle ezeceksiniz?
3 Bu on defadır beni azarlıyorsunuz; bana kendinizi yabancı yaptığınızdan utanmıyorsunuz.
4 Eğer gerçekten saptımsa, sapkınlığım bende kalır.
5 Eğer gerçekten bana karşı kibirleniyor-sanız, ve utancımı yüzüme vuruyorsa-nız;
6 Şimdi bilin ki, beni Allah yıktı, ve beni ağıyla sardı.
7 İşte, zorbalık diye feryat ediyorum, ama işitilmiyorum; yüksek sesle bağırı-yorum, ama adalet yok.
8 Yoluma çit çekti ki, geçemiyorum, ve karanlığı yollarımın üzerine koydu.
9 Üzerimden izzetimi soydu, ve başımın tacını kaldırdı.
10 Her yandan beni yıktı, ve ben bittim; ve umudumu bir ağaç gibi söktü.
11 Ve bana karşı öfkesini de alevlen-dirdi, ve beni düşmanlarından biri gibi sayıyor.
12 Askerleri hep birden geliyor, ve bana karşı yollarını yapıyorlar, ve çadırımın çevresinde ordugâh kuruyorlar.
13 Kardeşlerimi benden uzaklaştırdı, ve tanıdıklarım bana büsbütün yabancılaştı.
14 Akrabalarım gelmez oldu, yakın dost-larım da beni unuttu.
15 Evimde oturanlar, ve hizmetçi kızlarım beni yabancı sayıyor; onların gözünde bir ecnebi oldum.
16 Kölemi çağırdım, ve bana cevap ver-medi, ağzımla ona yalvardım.
17 Soluğum karıma garip oldu, kendi bedenimin çocukları için yalvardığım halde.
18 Evet, küçük çocuklar beni hor gördü; ayağa kalktım, ve bana karşı konuştular.
19 Tüm sırdaşlarım benden ikrah etti, sevdiklerim de benden yüz çevirdi.
20 Kemiğim derimle etime yapışıyor, ve dişlerimin derisiyle ancak kaçıp kurtul-dum.
21 Ey dostlarım, bana acıyın, bana acıyın; çünkü Allah'ın eli bana dokundu.
22 Niçin siz beni Allah gibi kovalıyorsu-nuz, ve etime doymuyorsunuz?
23 Keşke şimdi sözlerim yazılsaydı! keşke kitaba kaydolunsaydı!
24 Demir kalemle ve kurşunla, daimi olsun diye kayaya kazılsaydı!
25 Çünkü bilirim ki, halaskârım diridir, ve sonraki günde toprağın üzerinde duracaktır.
26 Ve benim derimden sonra, bu bedeni kurtlar yok ederlerse de, yine etbede-nimde Allah'ı göreceğim;
27 Ben onu kendim için göreceğim, ve gözlerim onu görecek, ve bir başkası değil; içimde böbreklerim yok olursa da.
28 Ama, madem işin kökü bende bulu-nuyor, Onu niçin kovalıyoruz? demeniz lazım;
29 Kılıçtan korkun; çünkü, bir muhake-me vardır bilesiniz diye, kılıcın cezalarını öfke getiriyor.
