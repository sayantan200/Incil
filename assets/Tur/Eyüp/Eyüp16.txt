OZAMAN Eyüp cevap verip dedi ki,
2 Ben bunlara benzer çok şeyler işittim; hepiniz yorgunluk veren tesellici-lersiniz.
3 Boş sözlere son olur mu? ya da seni ne zorluyor da, cevap veriyorsun?
4 Ben de sizin gibi söyleyebilirdim; ca-nımın yerinde sizin canınız olsaydı, size karşı sözler dizebilirdim, ve size karşı başımı sallayabilirdim.
5 Ama ağzımla size kuvvet verirdim, ve dudaklarımın tesellisi kederinizi yatıştı-rırdı.
6 Söylesem de kederim yatışmaz; ve eğer sussam üzerimden ne kalkar?
7 Ama beni şimdi o yorgun düşürdü; tüm topluluğumu sen viran ettin.
8 Ve beni sıkıp buruşturdun, bana karşı bu tanıktır; zayıflığım da içimde kalkarak yüzüme karşı tanıklık ediyor.
9 Öfkesiyle beni yırtıyor, benden nefret ediyor; üzerime dişlerini gıcırdatıyor; düşmanım gözlerini benim üzerime bile-mektedir.
10 Üzerime ağızlarını açtılar; hakaretle yanağıma vurdular; bana karşı bir araya toplandılar.
11 Allah beni takvasızlara vermiş, ve beni şerirlerin eline atmıştır.
12 Ben kaygısızdım, ama beni o par-çaladı; boynumdan da beni tuttu, ve yere çalıp beni parçaladı; ve beni kendisine hedef dikti.
13 Onun okçuları beni kuşatıyor; hiç esirgemeden böbreklerimi yarıyor, ödümü yere döküyor.
14 Bedenimde gedik üzerine gedik açıyor; bir dev gibi üzerime saldırıyor.
15 Derimin üzerine bir çul diktim, ve boynuzumu toprakta kirlettim.
16 Ağlamaktan yüzüm kızardı, ve ölüm gölgesi kirpiklerimin üzerindedir;
17 Ellerimde zorbalık yokken, duam da halis olduğu halde.
18 Ey toprak, kanımın üzerini örtme, ve feryadımın yeri olmasın.
19 Şimdi de, işte, tanığım göktedir; ve şahidim yücelerdedir.
20 Dostlarım benimle eğleniyorlar; ama gözüm Allah'a yaş döküyor.
21 Keşke biri Allah indinde bir adam için hakkı arasın, bir adam komşusu için hakkı aradığı gibi.
22 Birkaç yıl geçince, o zaman geri dönmeyeceğim yola gideceğim.
