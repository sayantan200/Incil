ŞİMDİ seslen; eğer sana cevap veren varsa; ve kutsallardan hangisine yöneleceksin?
2 Çünkü gazap sefihi öldürür, bön adamı da kıskançlık öldürür.
3 Ben sefihi kök salmakta gördüm; ama hemen yurduna lanet ettim.
4 Çocukları emniyetten ırak olur, ve kapıda ezilirler, onları azat eden de yoktur;
5 Onun ekinini aç olanlar yer, dikenler arasından bile onu alırlar; ve onların malını haydut yutar.
6 Çünkü dert topraktan çıkmaz, ve zahmet yerden bitmez;
7 Ama insan sıkıntıya doğar; kıvılcımlar yukarı uçar gibi.
8 Ben Allah'ı arardım, ve işimi Allah'a bırakırdım;
9 O büyük ve keşfedilemez şeyler, sayı-sız şaşılacak şeyler yapar;
10 Yeryüzüne yağmur verir, ve tarlaların üzerine sular gönderir;
11 Düşkünleri yüksek yere koymak için; öyle ki yaslı olanlar esenliğe çıkarılsın.
12 Hilekârların düşüncelerini bozar, öyle ki düzenlerini elleri yapamaz.
13 Bilgeleri kendi hilelerinde yakalar; ve eğrilerin öğüdü hemen yıkılır.
14 Gündüz karanlığa çarparlar, ve öğle-yin el yordamıyla ararlar, gecemiş gibi.
15 Ama kılıçtan, onların ağzından, güçlü adamın elinden fakiri kurtarır.
16 Böylece fakir umutlanır, fesat da ağzını kapar.
17 İşte, Allah'ın terbiye ettiği adama ne mutlu; bunun için Kadir'in tedibini sen hor görme.
18 Çünkü o incitir, ve o sarar; o yaralar, ve onun elleri iyi eder.
19 Altı sıkıntı içinde seni azat edecek; evet, yedisinde kötülük sana dokunma-yacak.
20 Seni kıtlıkta ölümden, ve savaşta kılıcın elinden o halas edecek.
21 Dil kamçısından saklı kalacaksın; ve yıkım gelince ondan korkmayacaksın.
22 Yıkıma ve kıtlığa güleceksin; ve yerin canavarlarından korkmayacaksın.
23 Çünkü tarlanın taşlarıyla uzlaşmış olacaksın; ve kırın canavarları seninle barışmış olacak.
24 Ve bileceksin ki, çadırın esenliktedir; ve yurdunu ziyaret edeceksin, ve günah işlemeyeceksin.
25 Ve bileceksin ki, tohumun çok olacak, çoluk çocuğun da yerin otu gibi.
26 Tam ihtiyarlıkta mezara geleceksin, demetlerin yığın mevsiminde kaldırıldığı gibi.
27 İşte bu, biz onu araştırdık, böyledir; bunu dinle de, kendi iyiliğin için bil.
