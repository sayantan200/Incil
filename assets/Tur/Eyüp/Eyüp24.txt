MADEM ki Kadir'e vakitler saklı değil-dir, onu tanıyanlar niçin onun günlerini görmezler?
2 Bazıları sınırları yerlerinden kaldırıyor; sürüler gaspedip onlardan besleniyorlar.
3 Yetimlerin eşeğini sürüyorlar; dul kadının öküzünü rehin alıyorlar.
4 Yoksulları yoldan saptırıyorlar; yeryü-zünün fakirleri birlikte gizleniyor.
5 İşte, çöldeki yaban eşekleri gibi işleri-ne çıkıyorlar, şikâr için erken kalkarlar; onlar için ve çocukları için bozkır yiyecek verir.
6 Ekinini herkes tarlada biçer; ve şeririn bağ ürününü devşirirler.
7 Geceyi çıplakları giysisiz geçirirler ki, soğukta örtüleri yoktur.
8 Dağların sağanağından ıslanırlar, ve sığınacak yer olmadığı için kayaya sarılırlar.
9 Yetimi çekip memeden ayırırlar, ve fakirden rehin alırlar;
10 Onu giysisiz çıplak gezdiriyorlar, ve aç olandan demet alıyorlar.
11 Bunlar duvarları arasında yağ çıkarı-yorlar; ve masaralarını basıyorlar, ve susuzluk çekiyorlar.
12 Şehirden insanların iniltisi geliyor, ve yaralıların canı bağırıyor; ama Allah bu uygunsuzluğa bakmıyor.
13 Bunlar ışığa isyan edenlerdendir; onun yollarını tanımazlar, ve onun tarik-lerinde durmazlar.
14 Katil ışıkla beraber kalkar; fakiri ve yoksulu öldürür; ve geceleyin hırsız gibidir.
15 Zina edenin gözü de alaca karanlığı bekler, Beni göz görmez, der; ve yüzüne örtü koyar.
16 Gündüzün nişan koydukları evleri karanlıkta delerler; ışığı bilmezler.
17 Çünkü sabah onların hepsi için ölüm gölgesidir; eğer biri onları tanırsa, ölüm gölgesi dehşetlerindedirler.
18 Sular gibi çeviktir; yeryüzünde onların payı lanetlidir; bağlar yoluna bakmaz.
19 Kuraklık ve sıcaklık kar sularını alıp götürür; mezar da günah işlemiş olan-ları.
20 Rahim onu unutacaktır; kurt onu tatlı tatlı yiyecek; artık anılmayacak; ve şer bir ağaç gibi kırılacak.
21 Çocuğu olmamış kısır kadını yolar, ve dul kadına iyilik etmez.
22 Güçlüyü de kudretiyle çeker; ayağa kalkar, ve hiçbir adam hayattan emin değil.
23 Emniyette bulunmak için ona verildiği halde, ona güvenir; yine de onun gözleri onların yolları üzerindedir.
24 Kısa süre yükselirler, ama yok olurlar ve alçalırlar, hep başkaları gibi onlar da alınıp götürülür, ve başağın başı gibi kesilirler.
25 Ve eğer şimdi böyle değilse, kim beni yalancı çıkarır, ve benim sözümü hiçe indirir?
