OZAMAN Şuahlı Bildad cevap verip dedi ki,
2 Ne zaman bu sözleri bitireceksiniz? anlayışlı olun da sonra konuşalım.
3 Niçin hayvan yerine konuluyoruz, ve gözlerinizde kirli sayılıyoruz?
4 Öfkesinde kendini yırtıyor, senin uğru-na dünya mı terk edilecek? ve kaya mı yerinden taşınacak?
5 Evet, şerirlerin ışığı sönecek, ve ateşinin alevi parlamayacak.
6 Işık onun çadırında karanlık olacak, ve kendisiyle birlikte kandili sönecek.
7 Kuvvetinin adımları kısılacak, ve onu kendi öğüdü düşürecek.
8 Çünkü kendi ayaklarıyla ağa atılıyor, ve kapanın üzerinde yürüyor.
9 Kapan onun topuğunu tutacak, ve soyguncu onu yenecek.
10 Kendisi için toprakta saklanılmış bir ilmek, ve yolun üzerinde tuzak vardır.
11 Her yandan onu dehşetler yıldıracak, ve topukları ardınca onu kovalayacaklar.
12 Kuvvetini açlık kemirecek, ve yanında felaket hazır bulunacak.
13 Derisinin kuvvetini kemirecek, yani ölümün ilk doğanı kuvvetini yiyip biti-recek.
14 Güveni çadırından sökülüp atılacak; ve onu dehşetler kralına getirecek.
15 Kendisinden olmayan onun çadırında oturacak; yurdu üzerine kükürt saçı-lacak.
16 Dipten kökleri kuruyacak, ve üstten dalı kesilecek.
17 Yeryüzünden anısı yok olacak, ve sokakta adı kalmayacak.
18 Işıktan karanlığa sürülecek, ve dün-yadan kovulacak.
19 Halkı arasında ne oğlu ne torunu bulunacak, ve kendi konutlarında arta-kalanı olmayacak.
20 Ondan sonra gelenler onun gününe şaşacaklar, önceden gidenler dehşete düşmüş olduğu gibi.
21 Gerçekten şeririn konutları böyledir, ve Allah'ı bilmeyenin yeri budur.
