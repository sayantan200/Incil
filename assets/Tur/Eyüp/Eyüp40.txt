ÜSTELİK RAB Eyüp'e cevap verip dedi ki,
2 Kadir'in işini kötü gören onunla çekişir mi? Allah'la davalaşan cevap versin.
3 O zaman Eyüp RAB'be cevap verip dedi ki,
4 İşte, ben değersiz bir şeyim; sana ne cevap vereyim? Elimi ağzıma koyuyo-rum.
5 Bir kez söyledim, ama cevap vermem; evet, iki kez, ama artık etmem.
6 O zaman RAB kasırganın içinden Eyüp'e cevap verip dedi ki,
7 Şimdi erkek gibi kuşağını beline vur; sana sorayım da, bana anlat.
8 Hükmümü de sen boşa mı çıkaracak-sın? haklı çıkarılasın diye beni mi suçlu çıkaracaksın?
9 Allah gibi sende pazı var mı? ya da onun gibi bir sesle gürleyebilir misin?
10 Şimdi şan ve şerefle süslen; ve yücelik ve güzellik giy.
11 Öfkenin taşkınlıklarını boşalt; ve her gururluya bakıp onu alçalt.
12 Her gururluya bakıp onu çökert; ve oldukları yerde şerirleri ayak altında çığne.
13 Bir arada onları toprağa gizle, ve gizli yerde yüzlerine sargı sar.
14 O zaman ben de sana ikrar ederim, sağ elin seni kurtarabilir diye.
15 İşte bak, seninle beraber yaptığım behemot; sığır gibi ot yer.
16 Şimdi bak, kuvveti belindedir, kudreti de karnı adalelerinde.
17 Kuyruğunu sedir ağacı gibi diker; butlarının sinirleri örülmüştür.
18 Kemikleri tunçtan borulardır; kabur-gaları demir çubuklar gibi.
19 Allah'ın baş eseri odur; onu yapan onun kılıcını kendisine yaklaştırabilir.
20 Gerçekten onun yiyeceğini kendisine dağlar getirir, o dağlar ki, tüm kır hayvanları orada oynaşırlar.
21 Gölgeli ağaçlar altında yatar, kamış-larla örtülü yerde, bataklıkta.
22 Gölgeli ağaçlar onu gölgeleriyle örterler; onu derenin söğütleri kuşatır.
23 İşte, bir ırmak içer, ve acele etmez; Ürdün'ü ağzına çekebilir diye güvenir.
24 Onu gözleriyle alır; burnu kementleri deler.
