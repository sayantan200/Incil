GERÇEKTEN gümüşün maden ocağı var, ve arıttıkları altının yeri vardır.
2 Demir topraktan alınır, ve bakır taştan eritilir.
3 Karanlığa son verir, ve koyu karan-lığın, ve ölüm gölgesinin taşlarını, son sınıra kadar araştırır.
4 Sakinden seller taşır; yani ayağın unuttuğu sular; kurudular, insanlardan uzaklaştılar.
5 Toprak ise, ondan ekmek çıkar; ve onun dibi altüst olur, sanki ateşle oluyor gibi.
6 Gök yakutun yeri onun taşlarıdır, altın tozu da ondadır.
7 Bir yol var, hiçbir kuş onu bilmez, akbabanın gözü de onu görmemiştir;
8 Aslan yavruları oraya ayak basma-mıştır, azgın aslan da oradan geçme-miştir.
9 Elini kayaya uzatır; dağları kökünden altüst eder.
10 Kayalar arasında ırmaklar yarar; ve her değerli şeyi onun gözü görür.
11 Taşmasınlar diye selleri bağlar; ve gizli olanı ışığa çıkarır.
12 Ama hikmet, o nerede bulunur? ve anlayışın yeri neresi?
13 Onun değerini insan bilmez; ve yaşa-yanlar diyarında bulunmaz.
14 Engin diyor ki, O bende değil; ve deniz diyor ki, Benim yanımda değil.
15 Ona bedel altın verilmez, ve onun pahası olarak gümüş tartılmaz.
16 Ona değer biçilemez Ofir altınıyla, değerli akikle, veya gök yakutla.
17 Ona denk olamaz ne altın ne de billûr, halis altından mücevherlerle de değiştirilmez.
18 Mercanla incilerin adı anılmaz; çünkü hikmetin pahası kırmızı yakutlardan üstündür.
19 Etiyopya'nın sarı yakutu ona denk olmaz, ve ona saf altınla değer biçilmez.
20 Öyleyse hikmet nereden geliyor? ve anlayışın yeri neresi?
21 Çünkü tüm yaşayanların gözlerinden gizlenmiştir, ve havanın kuşlarından saklanmıştır.
22 Yıkımla ölüm, Haberini kulaklarımızla işittik, diyorlar.
23 Onun yolunu Allah anlar, ve onun yerini o bilir.
24 Çünkü o yeryüzünün uçlarına kadar bakar, ve tüm gök altında görür;
25 Rüzgâra tartı yapmak için, ve ölçüyle suları tartar;
26 Yağmura kural koyduğu, ve gök gür-lemesinin şimşeğine yol yaptığı zaman;
27 Onu o zaman gördü, ve bildirdi; onu hazırladı, evet, ve onu araştırdı.
28 Ve insana dedi ki, İşte, RAB korkusu, hikmet budur; ve kötülükten çekilmek anlayıştır.
