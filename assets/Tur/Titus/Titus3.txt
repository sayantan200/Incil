1. Onlara hatırlat ki, yönetimlere ve kudretlere boyun eğsinler, yargıçlara itaat etsinler, her iyi işe hazır olsunlar,
2. Hiçbir adam hakkında kötü konuşmasınlar, kavgacı olmasınlar, ama mülayim olup tüm insanlara tüm yumuşak huyluluğu göstersinler.
3. Çünkü bir vakitler biz de akılsız, söz dinlemez, aldanan kimselerdik, türlü türlü tutkulara ve zevklere kulluk ederdik, kötülük ve kıskançlıkta ömür sürerdik, nefret edilendik, ve birbirimizden nefret ederdik.
4. Ama Kurtarıcımız Allah'ın lütfu ve insana olan sevgisi göründükten sonra,
5. Bizi, yaptığımız doğruluk işlerinden dolayı değil, ama merhametine göre, yeniden doğuş yıkamasıyla,
6. Ve Kurtarıcımız İsa Mesih aracılığıyla üzerimize bol bol döktüğü Kutsal Ruh'un yeniletmesiyle kurtardı;
7. Öyle ki, O'nun inayetiyle aklanarak sonsuz yaşamın umuduna göre mirasçılar olalım.
8. Bu söz sadıktır, ve bu şeylerin üzerinde ısrarlı durmanı istiyorum, öyle ki, Allah'a inanmış olanlar iyi işlerle meşgul etmeye dikkat etsinler. Bu şeyler iyi ve insanlara faydalıdır.
9. Ama akılsız sorulardan, soy defterlerinden, çekişmelerden ve yasa konusunda olan tartışmalardan sakın; çünkü bunlar yararsız ve boştur.
10. Birinci ve ikinci uyarıdan sonra yanlış fikirli adamı reddet;
11. Çünkü bilirsin ki, böyle bir kişi sapmıştır, ve günah işler, kendi kendini mahkûm etmiştir.
12. Artemas'ı ya da Tihikus'u sana gönderdiğim zaman, Nikopolis'e yanıma gelmeye gayret et; çünkü orada kışı geçirmeye karar verdim.
13. Yasa bilgini Zenas'ı ve Apollos'u eksikleri olmayarak dikkatle yola çıkar.
14. Ve bizimkiler de ürünsüz olmasınlar diye, zorunlu ihtiyaçlar için iyi işlerle meşgul olmayı öğrensinler.
15. Benimle birlikte olanların hepsi sana selam ederler. Bizi imanda sevenlere selam söyle. İnayet hepinizle birlikte olsun. Âmin
