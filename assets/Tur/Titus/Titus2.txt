1. Ama sen sağlam öğretiye layık olan şeyleri söyle;
2. Yaşlı adamlar ayık, ağırbaşlı, perhizkar, imanda, sevgide, sabırda sağlam olsunlar.
3. Aynı şekilde yaşlı kadınlar kutsallığa layık olan harekette bulunup iftiracı, çok şaraba düşkün olmayarak iyi şeylerin öğretmenleri olsunlar;
4. Öyle ki, Allah'ın sözü küfredilmemek için, genç kadınlara kocalarını sevmek, çocuklarını sevmek,
5. Akıllı, iffetli, evde oturan, iyi, kendi kocalarına itaatli olmak konusunda öğretsinler.
6. Aynı suretle genç adamlara öğüt ver ki uslu olsunlar.
7. Tüm şeylerde kendini iyi işlerde örneği göster; öğretide lekesizlik, ağırbaşlılık, gönül temizliği,
8. Mahkûm edilemez sağlam söz göster; öyle ki, karşı duran hakkınızda söyleyecek kötü bir şeyi olmayarak utansın.
9. Kullara öğüt ver ki kendi efendilerine itaatli olup tüm şeylerde  onları hoşnut etsinler; karşı koymasınlar;
10. Çalmasınlar, ama her bakımdan bir iyi emanet göstersinler; öyle ki, tüm şeylerde Kurtarıcımız Allah'ın öğretisini süslesinler.
11. Çünkü Allah'ın kurtuluş getiren inayeti tüm insanlara göründü,
12. Bize öğretiyor ki, takvasızlığı ve dünya tutkularını bırakıp
13. Kutlu umudu ve büyük Allah ve Kurtarıcımız İsa Mesih'in yücelik içinde görünmesini bekleyerek, bu hazır dünyada ayıklık, doğruluk, ve takvayla yaşayalım;
14. O kendini bizim için vermiştir, öyle ki, bizi tüm fesattan halas edip iyi işlere gayretli olan bir özgü halk olarak kendisi için arıtsın.
15. Bu şeyleri söyle, ve öğütle, ve tüm yetkiyle azarla. Hiçbir adam seni hor görmesin.
