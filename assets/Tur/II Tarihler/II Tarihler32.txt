BU işlerden ve bu sadakatten sonra, Asur Kralı Sanherib gelip Yahuda'ya girdi, ve duvarlı şehirlere karşı ordugâh kurdu, ve onları ele geçirmeyi aklına koydu.
2 Ve Sanherib'in geldiğini, ve Yeruşa-lim'e karşı savaşmak için yöneldiğini Hizkiya görünce,
3 Şehrin dışarısında olan pınarların su-larını kapamak için reisleri ve yiğitleriyle danıştı; ve onlar kendisine yardım ettiler.
4 Böylece çok halk toplandı, ve, Asur kralları gelip niçin çok su bulsunlar? diyerek tüm pınarları, ve ülke ortasından akan dereyi kapadılar.
5 Kendisi de kuvvet buldu, ve duvarın tüm yıkılmış yerlerini yaptı, ve onu kulelere kadar yükseltti, ve dışarıdan da başka bir duvar yaptı, ve Davut Şehri'nde olan Millo'yu da pekiştirdi, ve pek çok mızrak ve kalkan yaptı.
6 Ve halkın üzerine savaş komutanları koydu, ve onları yanına şehir kapısının meydanına topladı, ve onların yürekle-rine söyleyip dedi ki,
7 Kuvvetli ve yürekli olun, Asur Kralı'n-dan, ve onun yanında olan tüm kalaba-lıktan korkmayın, ve yılgınlığa düşmeyin; çünkü bizimle beraber olan onunla beraber olandan daha büyüktür;
8 Onunla beraber olan etten pazıdır; ama bize yardım etmek ve cenklerimizi etmek üzere bizimle beraber olan Alla-hımız RAB'dir. Halk da Yahuda Kralı Hizkiya'nın sözlerine güvendiler.
9 Bundan sonra Asur Kralı Sanherib, yanında olan tüm kuvvetiyle Lakiş önün-de bulunurken, Yahuda Kralı Hizkiya'ya, ve Yeruşalim'de olan tüm Yahuda'ya kullarını gönderip dedi ki,
10 Asur Kralı Sanherib şöyle diyor: Siz neye güveniyorsunuz da Yeruşalim'de kuşatılmış oturuyorsunuz?
11 Hizkiya, Allahımız RAB bizi Asur Kralı'nın elinden azat edecek, diyerek sizi kıtlıkla, ve susuzlukla ölümün eline vermek için sizi kandırmıyor mu?
12 Onun yüksek yerlerini ve sunaklarını kaldıran, ve Yahuda'ya ve Yeruşalim'e, Bir sunağın önünde tapınacaksınız, ve onun üzerinde buhur yakacaksınız, diye emreden bu Hizkiya değil midir?
13 Başka ülkelerin tüm halklarına benim ve atalarımın ne yaptığımızı bilmiyor musunuz? O ülkelerin uluslarının ilahları onların ülkelerini benim elimden hiç azat edebildiler mi?
14 Atalarımın tamamen helak ettikleri o ulusların tüm ilahları arasında hangisi kendi halkını elimden azat edebildi ki, Allahınız sizi benim elimden azat edebilsin?
15 Şimdi bunun için Hizkiya sizi aldat-masın, ve sizi böyle kandırmasın, ve ona inanmayın; çünkü bir ulusun, ve bir krallığın ilahlarından hiçbiri kendi halkın benim elimden ve atalarımın elinden azat edemedi; nerede kaldı ki, sizin Allahınız benim elimden sizi azat etsin!
16 Ve onun kulları RAB Allah'a karşı, ve kulu Hizkiya'ya karşı daha çok şeyler söylediler.
17 İsrail'in Allahı RAB'bi küçük düşür-mek, ve ona karşı söylemek için mek-tuplar da yazıp dedi ki, Başka ülkelerin uluslarının ilahları kendi halklarını elim-den nasıl azat etmedilerse, Hizkiya'nın Allahı da halkını benim elimden azat etmeyecektir.
18 O zaman, şehri alsınlar diye, duvar üzerinde olan Yeruşalim halkını korkutmak için, ve telaşa düşürmek için, onlara yüksek sesle Yahudice bağırdılar.
19 Ve Yeruşalim'in Allahı'na karşı, dünya halklarının insan ellerinin işi olan ilahlarına karşı söyler gibi, söylediler.
20 Ve bundan ötürü Kral Hizkiya ve Amoz oğlu Peygamber İşaya dua edip göğe feryat ettiler.
21 Ve RAB bir melek gönderdi, ve Asur Kralı'nın ordugâhında olan tüm cesur yiğitleri, ve önderleri, ve komutanları yok etti. Böylece yüzü utançlı olarak ülkesine döndü. Ve kendi ilahının evine girince, sulbünden çıkanlar orada onu kılıçla öldürdüler.
22 Böylece, RAB Hizkiya'yı ve Yeruşa-lim'de oturanları Asur Kralı Sanherib'in elinden, ve herkesin elinden kurtardı, ve onları çepçevre korudu.
23 Ve çok kimseler Yeruşalim'e, RAB'be hediyeler, ve Yahuda Kralı Hizkiya'ya armağanlar getirdiler; öyle ki ondan sonra tüm ulusların gözünde yükseldi.
24 O günlerde Hizkiya ölüm derecesin-de hastalandı; ve RAB'be dua etti; ve ona söyledi, ve kendisine bir belirti verdi.
25 Ama Hizkiya kendisine edilen iyiliğin karşılığını ödemedi; çünkü yüreği yükseldi; ve kendi üzerine ve Yahuda ile Yeruşalim üzerine öfke geldi.
26 Ama Hizkiya yüreğinin yükselişinden ötürü, kendisi ve Yeruşalim'de oturanlar, kendilerini alçalttılar, ve Hizkiya'nın günlerinde üzerlerine RAB'bin öfkesi gelmedi.
27 Ve Hizkiya'nın pek çok serveti ve izzeti vardı; ve kendisine gümüş ve altın için, ve değerli taşlar için, ve baharat için, ve kalkanlarla her çeşit değerli eşya için hazineler;
28 Tahıl, ve şarap, ve yağ ürünü için ambarlar da; ve her çeşit hayvan için ahırlar, ve sürüler için ağıllar yaptı.
29 Üstelik kendisi için şehirler yaptı, ve pek çok koyunlar ve sığırlar aldı; çünkü Allah ona pek çok mal vermişti.
30 Ve Gihon sularının yukarı kaynağını kapıyan, ve onları Davut Şehri batı tarafında doğru aşağı indiren bu Hizki-ya'dır. Ve Hizkiya'nın tüm işleri iyi gitti.
31 Ama ülkede yapılmış olan belirtiyi sormak için Babil reislerinin kendisine gönderdikleri elçiler işinde, onun yüreğinde olanların hepsini bilsin diye kendisini denemek için Allah onu bıraktı.
32 Şimdi Hizkiya'nın işlerinin geri kalanı, ve iyi işleri, işte, onlar Amoz oğlu Peygamber İşaya'nın görümünde, ve Yahuda ve İsrail krallarının kitabında yazılıdır.
33 Ve Hizkiya atalarıyla uyudu, ve onu Davut oğullarının mezarları yokuşunda gömdüler; ve öldüğü zaman tüm Yahuda ve Yeruşalim'de oturanlar ona saygı gösterdiler. Ve yerine oğlu Manasse krallık etti.
