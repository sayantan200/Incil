HİZKİYA krallık etmeye başladığı za-man yirmi beş yaşındaydı; ve Yeru-şalim'de yirmi dokuz yıl krallık etti; ve annesinin adı Zekeriya'nın kızı Abiya idi.
2 Ve atası Davut'un yapmış olduğu her şeye göre RAB'bin gözünde doğru olanı yaptı.
3 Krallığının birinci yılında, birinci ayda, RAB'bin evinin kapılarını açtı, ve onları onardı.
4 Ve kâhinlerle Levililer'i içeri getirdi, ve onları doğu meydanına topladı,
5 Ve onlara, Siz Levililer, dedi, beni dinleyin, şimdi kendinizi kutsal kılın, ve atalarınızın Allahı RAB'bin evini kutsal kılın, ve kutsal yerden pisliği çıkarın.
6 Çünkü babalarımız hainlik ettiler, ve Allahımız RAB'bin gözünde kötü olanı yaptılar, ve onu bıraktılar, ve RAB'bin meskeninden yüzlerini döndürdüler, ve arkalarını çevirdiler.
7 Eyvanın kapılarını da kapadılar, ve kandilleri söndürdüler, ve İsrail Allahı'na kutsal yerde buhur yakmadılar, ve yakmalık sunular sunmadılar.
8 Bunun için Yahuda ile Yeruşalim'in üzerine RAB'bin öfkesi geldi, ve onları horluğa ve şaskınlığa verdi, ve kendi-lerine ıslık çalındı, nasıl ki, gözlerinizle görüyorsunuz.
9 Çünkü, işte, babalarımız kılıçla düştü-ler, ve oğullarımız ve kızlarımızla karı-larımız bu yüzden esirliktedirler.
10 Kızgın öfkesi bizden dönsün diye, şimdi İsrail'in Allahı RAB ile antlaşma yapmayı yüreğime koydum.
11 Oğullarım, şimdi kaygısızlık etmeyin; çünkü RAB, kendisine hizmet edesiniz, ve buhur yakasınız diye, önünde durmak ve kendisine hizmet etmek için sizi seçti.
12 O zaman Levililer, Kohatîler oğulla-rından Amasay oğlu Mahat, ve Azarya oğlu Yoel; ve Merari oğullarından Abdi oğlu Kiş, ve Yehallelel oğlu Azarya; ve Gerşonîler'den Zimma oğlu Yoah, ve Yoah oğlu Eden;
13 Ve Elizafan oğullarından Şimri ve Yeuel; ve Asaf oğullarından Zekeriya ve Mattanya;
14 Ve Heman oğullarından Yehuel ve Şimei; ve Yedut oğullarından Şemaya ve Uzziel kalktılar.
15 Ve kardeşlerini topladılar, ve kendile-rini kutsal kıldılar, ve RAB'bin sözleriyle kralın emrine göre, RAB'bin evini temiz-lemek için içeri girdiler.
16 Ve kâhinler, RAB'bin evinin iç tara-fına onu temizlemek için girdiler, ve RAB'bin tapınağında buldukları tüm kirliliği RAB'bin evinin avlusuna çıkardılar. Ve Levililer dışarıya Kidron Deresi'ne çıkarmak için aldılar.
17 Şimdi kutsal kılmaya birinci ayın birin-ci gününde başladılar, ve ayın sekizinci gününde RAB'bin eyvanına geldiler; ve RAB'bin evini sekiz günde kutsal kıldılar; ve birinci ayın on altıncı gününde bitir-diler.
18 O zaman Kral Hizkiya'nın yanına girdiler, ve dediler ki, Tüm RAB'bin evini, ve yakmalık sunu sunağını, ve onun tüm takımlarını, ve huzur ekmeği masasını, ve onun tüm takımlarını, temizledik.
19 Üstelik Kral Ahaz'ın, krallığı zamanın-da hainlik edip attığı tüm takımları hazırladık ve kutsal kıldık; ve, işte, onlar RAB'bin sunağı önündedir.
20 O zaman Kral Hizkiya erken kalktı, ve şehrin reislerini toplayıp RAB'bin evine çıktı.
21 Ve krallık için, ve makdis için, ve Yahuda için günah sunusu olarak, yedi boğa ve yedi koç, ve yedi kuzu, ve yedi erkeç getirdiler. Ve RAB'bin sunağı üze-rinde onları sunsunlar diye Harun oğul-ları kâhinlere emretti.
22 Böylece boğaları boğazladılar, ve kâhinler kanı aldılar, ve onu sunağa serptiler; aynı şekilde koçları boğazla-yınca, kanı sunağa serptiler; kuzuları da boğazladılar, ve kanı sunağa serptiler.
23 Ve kralla topluluğun önünde günah sunusu için erkeçleri yaklaştırdılar, ve onların üzerine ellerini koydular;
24 Ve kâhinler onları boğazladılar, ve tüm İsrail için kefaret olmak üzere sunak üzerinde onların kanını günah sunusu kıldılar; çünkü yakmalık sunu ve günah sunusu tüm İsrail için yapılsın diye kral emretmişti.
25 Ve Davut'un, ve kralın göreni Gad'ın, ve Peygamber Natan'ın emrine göre Le-vililer'i zillerle, santurlarla, ve çenklerle RAB'bin evine koydu; çünkü bu emir peygamberleri aracılığıyla RAB tarafın-dandı.
26 Ve Levililer Davut'un müzik aletle-riyle, ve kâhinler borularla durdular.
27 Ve Hizkiya yakmalık sunu sunak üzerinde sunulsun diye emretti. Ve yakmalık sunu sunulmaya başlanınca, borularla, ve İsrail Kralı Davut'un müzik aletleriyle beraber RAB'bin ezgisi de başladı.
28 Ve tüm topluluk tapındı, ve ezgiciler ezgi söyledi, ve borazancılar borazan çaldı; bunun hepsi yakmalık sunu bitiri-linceye dek sürdü.
29 Ve sunu işini bitirince kral ve yanında bulunanların hepsi eğildi ve tapındı.
30 Üstelik Kral Hizkiya ile reisler, Davut'un ve gören Asaf'ın sözleriyle RAB'be övgü okusunlar diye Levililer'e emrettiler. Ve sevinçle övgüler okudular, ve baş eğip tapındılar.
31 O zaman Hizkiya cevap verip, Şimdi, dedi, kendinizi RAB'be tahsis ettiniz; yaklaşın ve RAB'bin evine kurbanlar ve şükran sunuları getirin. Ve topluluk kur-banlar ve şükran sunuları getirdiler, ve yüreği istekli olanların hepsi yakmalık sunular getirdi.
32 Ve topluluğun getirdikleri yakmalık sunuların sayısı yetmiş boğa, yüz koç, iki yüz kuzuydu; bunların hepsi RAB'be yakmalık sunu içindi.
33 Ve tahsis olunan şeyler, altı yüz sığır, ve üç bin koyundu.
34 Ancak kâhinler azdı, öyle ki tüm yakmalık sunuları yüzemediler; bunun için iş bitirilinceye kadar ve kâhinler ken-dilerini kutsal kılıncaya kadar kardeşleri Levililer onlara yardım ettiler; çünkü kendilerini kutsal kılmakta Levililer kâhin-lerden daha çok doğru yürekliydiler.
35 Ve esenlik sunularının yağı, ve her yakmalık sununun içmelik sunularıyla beraber yakmalık sunular da çoktu. Böylece RAB'bin evinin hizmeti sıraya kondu.
36 Ve halk için Allah'ın hazırladığı şeylerden ötürü Hizkiya ile tüm halk sevindiler; çünkü iş ansızın olmuştu.
