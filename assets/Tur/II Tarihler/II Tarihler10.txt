VE Rehoboam Şekem'e gitti; çünkü tüm İsrail onu kral etmek için Şekem'e gelmişti.
2 Ve vaki oldu ki, Nebat oğlu Yeroboam işitince (çünkü kendisi Mısırdaydı, Kral Süleyman'ın yüzünden oraya kaçmıştı), Yeroboam Mısır'dan döndü.
3 Ve gönderip onu çağırdılar. Böylece Yeroboam ve tüm İsrail geldiler, ve Rehoboam'a söyleyip dediler ki,
4 Baban boyunduruğumuzu çetin kıldı; şimdi bunun için babanın çetin hizmetini ve üzerimize koyduğu ağır boyundu-ruğunu sen hafiflet, ve sana kulluk ederiz.
5 Ve onlara, Üç gün sonra yine yanıma gelin, dedi. Ve halk gitti.
6 Ve sağlığında babası Süleyman'ın önünde duran kocamış adamlarla Kral Rehoboam danışıp, Bu halka cevap ver-mek için siz bana ne öğüt verirsiniz? dedi.
7 Ve ona söyleyip, Bu halka iyilikle davranırsan, dedi, ve onların gönlünü alırsan, ve onlara iyi sözler söylersen, daima sana kul olacaklar.
8 Ama kocamış adamların verdikleri öğüdü bıraktı, ve kendisiyle beraber bü-yümüş olup önünde durmakta olan genç adamlarla danıştı.
9 Ve onlara dedi ki, Siz ne öğüt verir-siniz, ve, Babanın üzerimize koymuş olduğu boyunduruğu hafiflet, diye bana söyleyen bu halka ne cevap verelim?
10 Ve kendisiyle beraber büyümüş olan genç adamlar ona söyleyip, Baban boyunduruğumuzu ağır etti, dediler, ama sen onu bize hafiflet, diye sana söyleyen halka şöyle diyeceksin: Benim küçük parmağım babamın belinden daha kalın-dır.
11 Çünkü babam üzerinize ağır boyun-duruk yüklettiyse, ben boyunduruğunu-zun üzerine katacağım; babam sizi kam-çılarla tedip etti; ama ben sizi akreplerle tedip edeceğim; onlara böyle diyeceksin.
12 Böylece, Üçüncü gün yine yanıma gelin, diye kralın söylemiş olduğu gibi Yeroboam'la tüm halk üçüncü gün Rehoboam'a geldiler.
13 Ve kral onlara sert cevap verdi; ve Kral Rehoboam kocamış adamların öğü-dünü bıraktı,
14 Ve genç adamların öğüdüne göre onlara cevap verip, Babam boyundu-ruğunuzu ağır etti, dedi, ama ben onun üzerine katacağım; babam sizi kam-çılarla tedip etti, ama ben sizi akreplerle tedip edeceğim.
15 Böylece kral halkı dinlemedi; çünkü RAB Şilolu Ahiya aracılığıyla Nebat oğlu Yeroboam'a söylediği sözü pekiştirsin diye, bu çevrilme Allah tarafından oldu.
16 Ve tüm İsrail kralın kendilerini din-lemediğini görünce, halk krala cevap verip dedi ki, Davut'ta ne payımız var? ve Yesse'nin oğlunda mirasımız yoktur; ey İsrail, her adam çadırlarınıza! ey Davut, şimdi kendi evine bak! Ve tüm İsrail çadırlarına gitti.
17 Ama Yahuda şehirlerinde oturan İsrail çocuklarına gelince, Rehoboam onların üzerine krallık etti.
18 O zaman Kral Rehoboam haraç üzerinde olan Hadoram'ı gönderdi; ve İsrail çocukları onu taşlarla taşladılar, ve öldü. Ve Kral Rehoboam Yeruşalim'e kaçmak için hemen kendi savaş araba-sına atladı.
19 Ve İsrail bugüne dek Davut evine karşı asi oldu.
