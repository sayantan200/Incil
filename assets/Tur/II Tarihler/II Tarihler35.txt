ÜSTELİK Yoşiya Yeruşalim'de RAB'be Fıshı yaptı; ve birinci ayın on dördün-cü gününde Fıshı boğazladılar.
2 Ve kâhinleri görevlerine koydu, ve RAB'bin evinin hizmeti için onları kuvvet-lendirdi.
3 Ve RAB'be adanmış tüm İsrail'e öğret-mekte olan Levililer'e, Kutsal sandığı İsrail Kralı Davut oğlu Süleyman'ın yapmış olduğu eve koyun, dedi; artık sizin omuzlarınızda yük olmayacaktır. Şimdi Allahınız RAB'be ve onun halkı İsrail'e hizmet edin;
4 Ve İsrail Kralı Davut'un yazısına göre, ve oğlu Süleyman'ın yazısına göre, atalar evlerinizce takımlarınıza göre hazırlanın.
5 Ve kardeşleriniz olan halkın ataları boyları bölüklerine göre, ve Levililer boy-ları bölüklerine göre kutsal yerde durun.
6 Böylece Fıshı boğazlayın, ve kendinizi kutsal kılın, ve Musa aracılığıyla olan RAB'bin sözüne göre yapmak üzere, kardeşleriniz için hazırlık görün.
7 Ve Yoşiya halka, orada hazır bulunan-ların hepsine, sürüden sayıca otuz bin olarak, hepsi Fısıh sunuları için kuzular ve oğlaklar, üç bin de sığır verdi; bunlar kralın malındandı.
8 Ve onun reisleri gönüllü sunu olarak halka, kâhinlere ve Levililer'e verdiler. Hilkiya, ve Zekeriya, ve Yehiel, Allah'ın evinin hükümdarları, Fısıh sunuları için kâhinlere iki bin altı yüz davar, ve üç yüz sığır verdiler.
9 Konanya da, ve kardeşleri Şemaya ve Netanel, ve Levililer'in başları Haşabya, ve Yeiel, ve Yozabad Fısıh sunuları için Levililer'e beş bin davar, ve beş yüz sığır verdiler.
10 Böylece hizmet hazırlandı, ve kâhin-ler yerlerinde, ve Levililer takımlarınca, kralın emrine göre durdular.
11 Ve Fıshı boğazladılar, ve kâhinler ellerinden kanı serptiler, ve Levililer onları yüzdüler.
12 Ve yakmalık sunuları Musa'nın kita-bında yazılmış olduğuna göre RAB'be sunsunlar diye halkın boyları bölüklerine vermek için onları bir yana kaldırdılar. Sığırları da böyle yaptılar.
13 Ve kural uyarınca Fıshı ateşte kızart-tılar; ama diğer kutsal sunuları tence-relerde, ve kazanlarda, ve tavalarda haşladılar, ve onları tüm halka çabucak dağıttılar.
14 Ve ondan sonra kendileri için ve kâhinler için hazırladılar, çünkü Harun oğulları kâhinler gece oluncaya kadar yakmalık sunuları ve yağları sunmakla uğraşıyorlardı; bu nedenle Levililer ken-dileri için, ve Harun oğulları kâhinler için hazırlık gördüler.
15 Ve Davut'un, ve Asaf'ın, ve Heman'ın, ve kralın göreni Yedutun'un emrine göre, Asaf oğulları ezgiciler, yerlerindeydi; ve her kapıda kapıcılar vardı; hizmetlerinden ayrılmaları gerek değildi; çünkü kardeşleri Levililer onlar için hazırlık gördüler.
16 Kral Yoşiya'nın emrine göre Fıshı yapmak için, ve RAB'bin sunağı üzerinde yakmalık sunuları sunmak üzere RAB'bin tüm hizmeti o gün böylece hazırlandı.
17 Ve hazır bulunan İsrail çocukları o vakitte Fıshı ve yedi gün Mayasız Ekmek Bayramı'nı yaptılar.
18 Ve Peygamber Samuel'in günlerin-den beri İsrail'de böyle bir Fısıh olmadı; ve İsrail krallarından hiçbiri, Yoşiya ile kâhinler ve Levililer'in, ve tüm Yahuda ile orada bulunan İsrail'in, ve Yeruşalim'de oturanların yaptıkları bu Fısıh gibi bir Fısıh yapmadı.
19 Bu Fısıh Yoşiya'nın krallığının on sekizinci yılında yapıldı.
20 Tüm bunlardan sonra, Yoşiya tapı-nağı hazırlayınca, Mısır Kralı Neko Fırat yanında Karkemiş'e karşı savaşmak için çıktı; ve Yoşiya ona karşı çıktı.
21 Ama ona ulaklar gönderip, Ey Yahuda Kralı, dedi, benden sana ne? bugün sana karşı değil, ancak kendisiyle cengim olan eve karşı gidiyorum; ve Allah bana, Çabuk davran, diye emretti; benimle beraber olan Allah'tan sakın ki, seni helak etmesin.
22 Yine de Yoşiya ondan yüzünü çevir-medi, ama onunla cenkleşmek için kılığını değiştirdi, ve Allah'ın ağzından olan Neko'nun sözlerini dinlemedi, ve Megiddo Vadisi'nde savaşmak için geldi.
23 Ve okçular Kral Yoşiya'ya ok attılar; ve kral kullarına, Beni götürün, dedi; çünkü ağır yaralandım.
24 Bunun için kulları onu arabadan aldılar, ve onu kendisinin ikinci araba-sına bindirdiler, ve onu Yeruşalim'e getir-diler; ve öldü, ve atalarının mezar-larından birine gömüldü. Ve tüm Yahuda ve Yeruşalim Yoşiya için yas tuttular.
25 Ve Yeremya Yoşiya için ağıt okudu; ve erkek ve kadın tüm okuyucular, bugüne dek ağıtlarında Yoşiya üzerine söylemişlerdir; ve onları İsrail'de kural yaptılar; ve, işte, onlar ağıtlarda yazılıdır.
26 Şimdi Yoşiya'nın işlerinin geri kalanı, ve RAB'bin yasasında yazıldığına göre iyilikleri,
27 Ve işleri, ilk işleri de son işleri de, işte, onlar İsrail ve Yahuda krallarının kitabında yazılıdır.
