ŞİMDİ Kral Yeroboam'ın on sekizinci yılında Abiya Yahuda üzerine krallık etmeye başladı.
2 Yeruşalim'de üç yıl krallık etti; ve annesi Gibealı Uriel'in kızı olup adı Mikaya idi. Ve Abiya ile Yeroboam arasında savaş vardı.
3 Ve Abiya yiğit savaş adamlarından bir orduyla, dört yüz bin seçme adamla savaşa girişti; Yeroboam da sekiz yüz bin seçme adamla, cesur yiğitlerle ona karşı savaş için saf bağladı.
4 Ve Abiya Efraim Dağı'nda olan Ze-maraim Dağı'nda dikilip, Ey Yeroboam ve tüm İsrail, beni dinleyin, dedi;
5 İsrail'in Allahı RAB, İsrail üzerine kral-lığı ebediyen Davut'a, ona ve oğullarına tuz antlaşmasıyla vermiştir, bilmeniz gerek değil mi?
6 Ama Davut oğlu Süleyman'ın kulu, Nebat oğlu Yeroboam kalktı, ve efendi-sine karşı isyan etti.
7 Ve boş adamlar, Belial oğulları onun yanına toplandı, ve Rehoboam genç ve yumuşak yürekli olup onlara karşı duramayınca, Süleyman oğlu Rehoboam'a karşı kuvvetlendiler.
8 Ve şimdi siz Davut oğullarının elinde olan RAB'bin krallığına karşı durmayı düşünüyorsunuz; ve siz büyük bir kala-balıksınız, Yeroboam'ın ilahlar diye size yaptığı altın buzağılar da aranızdadır.
9 RAB'bin kâhinlerini, Harun oğullarını, ve Levililer'i kovmadınız mı, ve başka ülkeler halklarının usulüne göre kendi-nize kâhinler yapmadınız mı? genç bir öküz ve yedi koçla kendini tahsis etmek için kim gelirse, o adam ilah olmayanlara kâhin olabiliyor.
10 Ama bizse, Allahımız RAB'dir, ve onu bırakmadık; ve bizde RAB'bin hizme-tinde kâhinler, Harun oğulları, ve işleri başında Levililer vardı;
11 Ve her sabah ve her akşam RAB'be yakmalık kurbanlar ve hoş kokulu buhur yakarlar, ve temiz masa üzerinde huzur ekmeği, ve her akşam yakmak üzere altın kandillikle kandilleri var; çünkü biz Allahımız RAB'bin bekçiliğini tutuyoruz; oysa siz onu bıraktınız.
12 Ve, işte, Allah başta olarak, onun kâhinleri de bizimle beraberdir; size kar-şı çalmak için ellerinde yüksek ses veren borular var. Ey İsrail çocukları, ataları-nızın Allahı RAB'be karşı savaşmayın; çünkü işiniz iyi gitmez.
13 Ama Yeroboam onların artlarını çevirip bir pusu kurdu; şöyle ki, onlar Yahuda'nın önünde, ve pusu onların arkasındaydı.
14 Ve Yahuda geriye bakınca, işte, önle-rinde ve artlarında savaş vardı; ve RAB'be feryat ettiler, ve kâhinler boruları çaldılar.
15 O zaman Yahuda adamları bağırdı-lar; ve Yahuda adamları bağırınca, vaki oldu ki, Allah Yeroboam'ı ve tüm İsrail'i Abiya'nın ve Yahuda'nın önünde vurdu.
16 Ve İsrail çocukları Yahuda'nın önün-den kaçtılar; ve Allah onları bunların eline verdi.
17 Ve Abiya ile halkı onları büyük öl-dürüşle öldürdüler; şöyle ki, İsrailden ölü olarak beş yüz bin seçme adam düştü.
18 Böylece İsrail çocukları o vakitte alt edildi, ve Yahuda çocukları galip geldi, çünkü atalarının Allahı RAB'be dayan-dılar.
19 Ve Abiya Yeroboam'ın ardını kovdu, ve ondan şehirler aldı, Beytel'i ve kasa-balarını, ve Yeşana'yı ve kasabalarını, ve Efron'u ve kasabalarını aldı.
20 Ve Abiya'nın günlerinde Yeroboam bir daha kuvvetlenmedi; ve RAB onu vurdu, ve öldü.
21 Ama Abiya git gide kuvvetlendi, ve kendine on dört karı aldı, ve yirmi iki oğul ve on altı kız tevlit etti.
22 Ve Abiya'nın ettiği işlerin geri kalanı, ve onun yolları, ve sözleri, Peygamber İddo'nun tefsirinde yazılıdır.
