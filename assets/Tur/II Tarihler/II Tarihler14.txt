BÖYLECE Abiya atalarıyla uyudu, ve onu Davut Şehri'nde gömdüler; ve yerine oğlu Asa krallık etti. Onun günlerinde ülke on yıl rahat etti.
2 Ve Asa Allahı RAB'bin gözünde iyi ve doğru olanı yaptı;
3 Çünkü yabancı sunakları, ve yüksek yerleri kaldırdı, ve suretleri kırdı, ve koruları kesti,
4 Ve atalarının Allahı RAB'bi aramayı, ve yasayı ve emri yapmayı Yahuda'ya söyledi.
5 Ve Yahuda'nın tüm şehirlerinden yük-sek yerleri, ve suretleri kaldırdı: ve gözü önünde ülke rahat etti.
6 Ve Yahuda'da duvarlı şehirler yaptı; çünkü ülke rahattı, ve o yıllarda onun savaşı yoktu, çünkü RAB ona rahat ver-mişti.
7 Bunun için Yahuda'ya, Ülke henüz önümüzdeyken bu şehirleri bina edelim, dedi, ve etraflarına duvarlar, ve kuleler, kapılar, ve sürgüler yapalım; çünkü biz Allahımız RAB'bi aradık; onu aradık, ve bize çepçevre rahat verdi. Böylece yaptılar ve işleri iyi gitti.
8 Ve Asa'nın ordusu vardı; Yahuda'dan büyük kalkan ve kargı taşıyan üç yüz bin kişi, ve Benyamin'den küçük kalkan taşı-yan, ve yay kuran iki yüz seksen bin kişi; tüm bunlar cesur yiğitlerdi.
9 Ve bunlara karşı Etiyopyalı Zerah bin bin askerle, ve üç yüz savaş arabasıyla çıktı; ve Mareşa'ya geldi.
10 O zaman Asa ona karşı çıktı, ve Mareşa'da Zefata Vadisi'nde savaşa dizildiler.
11 Ve Asa Allahı RAB'bi çağırıp, Ya RAB, dedi, kuvvetli ile kuvvetsiz arasın-da yardım edecek senden başkası yok-tur; ya RAB Allahımız, bize yardım et; çünkü biz sana dayanıyoruz, ve senin adınla bu kalabalığa karşı çıktık. Ya RAB, Allahımız sensin; insan sana galip olmasın.
12 Böylece Asa'nın önünde, ve Yahu-da'nın önünde RAB Etiyopyalılar'ı vurdu; ve Etiyopyalılar kaçtı.
13 Ve Asa ve kendisiyle beraber olan halk onları Gerar'e kadar kovaladılar; ve Etiyopyalılar'dan o kadar düşenler oldu ki, kendilerinde hayat yoktu; çünkü RAB'bin önünde, ve onun ordusu önünde kırılmışlardı; ve pek çok çapul malı taşıdılar.
14 Ve Gerar çevresindeki tüm şehirleri vurdular; çünkü onların üzerine RAB korkusu geldi; ve tüm şehirleri çapul etti-ler; çünkü onların içinde çapul edilecek çok mal vardı.
15 Sığır çadırlarını da vurdular, ve çok koyun ve develer sürdüler, ve Yeruşa-lim'e döndüler.
