YOŞİYA krallık etmeye başladığı zaman sekiz yaşındaydı, ve Yeruşa-lim'de otuz bir yıl krallık etti.
2 Ve RAB'bin gözünde doğru olanı yaptı, ve atası Davut'un yollarında yürüdü, ve sağa ve sola sapmadı.
3 Çünkü krallığının sekizinci yılında, henüz gençken, atası Davut'un Allahı'nı aramaya başladı; ve on ikinci yılda Yahuda'yı ve Yeruşalim'i, yüksek yerlerden, ve korulardan, ve oyma putlardan, ve dökme putlardan temizlemeye başladı.
4 Ve onun huzurunda Baalim'in sunak-larını yıktılar; ve yukarıda onların üze-rinde olan suretleri kesip devirdi; ve koruları, ve oyma suretleri, ve dökme suretleri parçaladı, ve onları ezip toz etti, ve onlara kurban kesenlerin mezarları üzerine saçtı.
5 Ve kendi sunakları üzerinde kâhinlerin kemiklerini yaktı, ve Yahuda'yı ve Yeru-şalim'i temizledi.
6 Ve Naftali'ye kadar Manasse, ve Efraim ve Şimeon şehirlerinde, çepçevre harabelerinde böyle yaptı.
7 Ve sunakları ve koruları yıktıktan, ve oyma suretleri toz edinceye kadar ezdikten, ve tüm İsrail ülkesinde putların hepsini kesip devirdikten sonra Yeruşa-lim'e döndü.
8 Şimdi krallığının on sekizinci yılında, ülkeyi ve evi temizledikten sonra, Azalya oğlu Şafan'ı, ve şehrin yöneticisi Maase-ya'yı, ve Yoahaz oğlu tarihçi Yoah'ı Allahı RAB'bin evini onarmak için gönderdi.
9 Ve onlar başkâhin Hilkiya'ya gelince, Manasse ile Efraim'in elinden, ve tüm İsrail'in artakalanlarından, ve tüm Yahu-da ve Benyamin'den, ve Yeruşalim'de oturanlardan, eşik bekçileri Levililer'in topladıkları ve Allah'ın evine getirilen gümüşü ona verdiler.
10 Ve onu RAB'bin evinin işine konulan işçilerin eline verdiler; onlar da evi yenilemek ve onarmak için RAB'bin evinde işleyen işçilere verdiler;
11 Yani yontulmuş taşlar, ve çatı için ve Yahuda krallarının harap ettikleri evlerin kirişleri için kereste satın alsınlar diye dülgerlere ve yapıcılara verdiler.
12 Ve bu adamlar işi sadakatle yaptılar; ve işi ilerletmek için onları üzerine işbaşı olanlar Merari oğullarından Levililer, Ya-hat ve Obadya; ve Kohatîler oğulların-dan Zekeriya ve Meşullam, ve müzik aletlerinde tüm anlayışlı olan Levililer'di.
13 Ve bunlar yük taşıyanların da üze-rindeydiler, ve her çeşit hizmette tüm iş görenleri ilerlettiler; Levililer'den yazman-lar, ve memurlar, ve kapıcılar da vardı.
14 Ve RAB'bin evine getirilmiş olan parayı çıkardıkları zaman, kâhin Hilkiya Musa'nın eliyle verilmiş olan RAB'bin yasa kitabını buldu.
15 Ve Hilkiya cevap verip yazman Şafan'a, RAB'bin evinde yasa kitabını buldum, dedi. Ve Hilkiya kitabı Şafan'a verdi.
16 Ve Şafan kitabı krala götürdü, ve krala da haber getirip, Kullarının eline verilmiş olan her şeyi yapıyorlar, dedi.
17 Ve RAB'bin evinde bulunan gümüşü boşalttılar, ve onu memurların ve işçi-lerin eline verdiler.
18 O zaman yazman Şafan krala bildirip, Kâhin Hilkiya bana bir kitap verdi, dedi. Ve Şafan kralın önünde ondan okudu.
19 Ve vaki oldu ki, kral yasa sözlerini işitince giysilerini yırttı.
20 Ve Kral Hilkiya'ya, ve Şafan oğlu Ahikam'a, ve Mika oğlu Abdon'a, ve yazman Şafan'a, ve kralın kulu Asaya'ya emredip,
21 Gidin, dedi, benim için ve İsrail'de ve Yahuda'da artakalanlar için, bulunan bu kitabın sözleri hakkında RAB'den sorun; çünkü RAB'bin üzerimize dökülmüş olan kızgınlığı büyüktür, çünkü atalarımız bu kitapta yazılmış olan her şeye göre yapmak için RAB'bin sözünü tutmadılar.
22 Ve Hilkiya ile kralın tayin ettiği olanlar, giysi bekçisi Hasra oğlu Tokhat oğlu Şallum'un karısı Peygamber Hulda kadına gittiler; (şimdi o Yeruşalim'de kolejde oturuyordu;) ve ona olduğu gibi söylediler.
23 Ve onlara dedi ki, İsrail'in Allahı RAB şöyle diyor: Sizi bana gönderen adama anlatın,
24 RAB şöyle diyor: İşte, ben bu yerin üzerine, ve onda oturanların üzerine kötülüğü, Yahuda Kralı'nın önünde oku-dukları kitapta yazılı olan tüm lanetleri getireceğim.
25 Mademki ellerinin tüm işleriyle beni öfkelendirmek için beni bırakıp başka ilahlara buhur yaktılar; bundan ötürü bu yerin üzerine kızgınlığım dökülecek, ve sönmeyecektir.
26 Ve RAB'den sormak için sizi gönde-ren Yahuda Kralı'na gelince, ona şöyle diyeceksiniz: İsrail'in Allahı RAB şöyle diyor: Senin işittiğin sözlere gelince,
27 Mademki yüreğin yumuşadı, ve bu yere karşı, ve onda oturanlara karşı Allah'ın sözlerini işitince onun önünde kendini alçalttın, ve benim önümde kendini alçaltıp giysilerini yırttın, ve önümde ağladın; ben de seni işittim, diyor RAB.
28 İşte, ben seni atalarına katacağım, ve mezarına esenlikle konulacaksın, ve bu yerin üzerine ve onda oturanların üzerine getireceğim tüm belaları gözlerin görmeyecek. Böylece krala yine haber getirdiler.
29 O zaman kral gönderip Yahuda'nın ve Yeruşalim'in tüm ihtiyarlarını topladı.
30 Ve kral, tüm Yahuda adamları, ve Yeruşalim'de oturanlar, ve kâhinler, ve Levililer, ve büyükten küçüğe kadar tüm halk RAB'bin evine çıktılar; ve RAB'bin evinde bulunmuş olan antlaşma kitabının tüm sözlerini onlara işittirerek okudu.
31 Ve kral kendi yerinde durdu, ve RAB'bin ardınca yürümek için, ve onun emirlerini ve tanıklıklarını, ve kurallarını tüm yüreğiyle, ve tüm canıyla tutmak için, ve kitapta yazılmış olan bu antlaş-manın sözlerini yapmak için RAB'bin önünde antlaşma yaptı.
32 Ve Yeruşalim'de ve Benyamin'de hazır bulunanların hepsini buna soktu. Ve Yeruşalim'de oturanlar atalarının Allahı, Allah'ın antlaşmasına göre yaptılar.
33 Ve Yoşiya İsrail çocuklarının tüm ülkelerinde iğrençliklerin hepsini kaldırdı, ve İsrail'de hazır bulunanlara, Allahları RAB'be kulluk etsinler diye, hepsine kulluk ettirdi. Ve onun tüm günlerinde atalarının Allahı RAB'bin ardından sapmadılar.
