ASA'NIN krallığının otuz altıncı yılında İsrail Kralı Baaşa Yahuda'ya karşı çıktı, ve Yahuda Kralı Asa'nın yanına giren ve çıkan adam bırakmasın diye Rama'yı yaptı.
2 O zaman Asa RAB'bin evinin ve kralın evinin hazinelerinden gümüş ve altın çıkardı, ve Damaskus'ta oturan Suriye Kralı Ben-hadad'a gönderip,
3 Babanla benim babam arasında olduğu gibi, dedi, seninle benim aramda antlaşma vardır; işte, sana gümüş ve altın gönderdim; git, İsrail Kralı Baaşa ile olan antlaşmanı boz da üzerimden gitsin.
4 Ve Ben-hadad Kral Asa'yı dinledi, ve ordularının komutanlarını İsrail şehirleri-ne karşı gönderdi; ve İyon'u, ve Dan'ı, ve Abelmayim'i, ve Naftali'nin tüm ambar şehirlerini vurdular.
5 Ve vaki oldu ki, Baaşa bunu işitince, Rama'yı yapmaktan vazgeçti, ve işini bıraktı.
6 O zaman Kral Asa tüm Yahuda'yı yanına aldı, ve Baaşa'nın bina etmekte olduğu Rama'nın taşlarını ve kerestesini taşıdılar; ve onlarla Geba'yı ve Mizpa'yı yaptı.
7 Ve o vakitte gören Hanani, Yahuda Kralı Asa'nın yanına geldi, ve ona, Mademki Suriye Kralı'na dayandın, dedi, ve Allahın RAB'be dayanmadın, bu yüzden Suriye Kralı'nın ordusu senin elinden kaçıp kurtuldu.
8 Etiyopyalılar, ve Lubimler, pek çok atlılar ve savaş arabalarıyla çok büyük bir ordu değil miydiler? ve RAB'be dayandığın için onları senin eline verdi.
9 Çünkü RAB'bin gözleri, yürekleri kendisiyle tüm olanlar uğruna kuvvetli olduğunu göstermek için tüm yer-yüzünde fırlanır. Bu işte akılsızlık ettin; çünkü bundan böyle seninle savaşlar olacak.
10 O zaman Asa görene öfkelendi, ve onu hapishaneye attı; çünkü bundan ötürü ona karşı köpürüyordu. Ve o vakitte Asa halktan bazı kimseleri ezdi.
11 Ve, işte, Asa'nın işleri, ilk işleri de son işleri de, işte, onlar Yahuda ve İsrail krallarının kitabında yazılıdır.
12 Ve krallığının otuz dokuzuncu yılında Asa ayaklarından hastalandı; hastalığı aşırı derece ağırdı; hem de hastalığında RAB'bi değil ancak hekimleri aradı.
13 Ve Asa, krallığının kırk birinci yılında ölüp atalarıyla uyudu.
14 Ve onu Davut Şehri'nde kendisi için kazmış olduğu mezarlarına gömdüler, ve onu güzel kokularla, ve attar işine göre hazırlanmış türlü türlü baharatla dolu bir yatağa yatırdılar; ve onun için pek çok tütsü yaktılar.
