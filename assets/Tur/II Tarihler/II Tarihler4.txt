ÜSTELİK tunçtan bir sunak yaptı; uzunluğu yirmi arşın, ve genişliği yirmi arşın, ve yüksekliği on arşın.
2 Ve dökme denizi bir kenardan öbür kenara on arşın olarak değirmi biçimde yaptı; ve yüksekliği beş arşındı; ve otuz arşınlık bir ip onun çevresini sarardı.
3 Ve onun altında, onu çepçevre saran, her arşında on, denizi çepçevre saran öküz suretleri vardı. Öküzler iki diziydi, o dökülürken beraber döküldü.
4 On iki öküz üzerinde dururdu, üçü kuzeye, ve üçü batıya, ve üçü güneye, ve üçü doğuya bakardı, ve deniz yukarıda onların üzerine konulmuştu, ve tüm onların sağrıları içeri doğruydu.
5 Ve kalınlığı bir avuçtu; ve kenarı bir kâse kenarı gibi, zambak çiçeği gibi işlenmişti; ve içi üç bin bat su alırdı.
6 On kazan da yaptı, ve onlarda yıkanmak için beşini sağa ve beşini sola koydu; yakmalık sunu olacak şeyleri on-ların içinde yıkarlardı; ama deniz kâhin-lerin yıkanması içindi.
7 Ve on altın kandilliği kurallarına göre yaptı; ve beşi sağda ve beşi solda olarak onları tapınağa koydu.
8 On masa da yaptı, ve beşi sağda ve beşi solda olarak onları tapınağa koydu. Ve altından yüz leğen yaptı.
9 Bundan başka kâhinlerin avlusunu, ve büyük avluyu, ve avlunun kapılarını yaptı, ve onların kapılarını tunçla kapladı.
10 Ve denizi doğu tarafının sağında, güneye doğru koydu.
11 Ve Huram tencereleri, ve kürekleri, ve leğenleri yaptı. Ve Huram Kral Sü-leyman için Allah'ın evinde yaptığı işleri,
12 Yani iki direği, ve yuvarlakları, ve iki direğin üstünde olan başlıkları, ve direklerin üstünde olan başlıkların iki yuvarlağını örten iki ağ işini,
13 Ve iki ağ işi için dört yüz narı; direklerin üstünde olan başlıkların iki yuvarlağını örten her ağ işi için iki dizi narı bitirdi.
14 Ayaklıkları da, ve ayaklıkların üzerine kazanları yaptı;
15 Bir denizle altında olan on iki öküzü yaptı.
16 Babası Huram Kral Süleyman'a RAB'bin evi için tencereleri de, ve kürekleri, ve et kancalarını, ve onun tüm kaplarını parlak tunçtan yaptı.
17 Kral bunları Ürdün havzasında, Suk-kot ile Zereda arasındaki balçık toprakta döktü.
18 Böylece Süleyman bütün bu kapları bollukta yaptı; çünkü tuncun tartısı ara-namadı.
19 Ve Süleyman Allah'ın evindeki tüm kapları, altın sunağı da, ve üzerinde huzur ekmeği bulunan masaları;
20 Bundan başka usule göre iç odanın önünde yanmak üzere halis altından kandilleriyle beraber kandillikleri;
21 Ve altından (bu da tam altından) çiçekleri, ve kandilleri, ve maşaları;
22 Ve halis altından makasları, ve leğen-leri, ve kaşıkları, ve tablaları yaptı. Ve evin girilecek yerine gelince, onun, en kutsal yere açılan iç kapıları, ve evin, tapınağın kapıları altındı.
