BUNDAN sonra da vaki oldu ki, Moab çocukları, ve Ammon çocukları, ve onlarla beraber Ammonîler'den bazıları, Yehoşafat'a karşı savaş için geldiler.
2 O zaman bazıları geldi, ve Yehoşafat'a bildirip, Deniz'in öte tarafından, dediler, Suriye'den sana karşı büyük bir kalaba-lık geliyor; ve, işte, onlar Hazazon-tamar'dadırlar (o Engedi'dir).
3 Ve Yehoşafat korktu, ve RAB'bi aramaya koyuldu; ve tüm Yahuda'da oruç ilan etti.
4 Ve Yahuda RAB'den yardım dilemek için toplandı; Yahuda'nın tüm şehirlerin-den de RAB'bi aramak için geldiler.
5 Ve Yehoşafat RAB'bin evinde, yeni avlunun önünde, Yahuda ve Yeruşalim topluluğunun içinde durdu;
6 Ve, Ya RAB, dedi, atalarımızın Allahı, gökte Allah olan sen değil misin? ve tüm milletlerin krallıkları üzerine hakim olan sen değil misin? ve kudretle güç senin elindedir, öyle ki kimse sana karşı dura-maz.
7 Ey Allahımız, halkın İsrail'in önünden bu ülkede oturanları kovan, ve onu dos-tun İbrahim'in soyuna ebediyen veren sen değil misin?
8 Ve orada oturdular, ve senin için orada adına makdis yaptılar, ve dediler ki,
9 Eğer, üzerimize bela, yani kılıç, kaza, veba, veya kıtlık gelince, bu evin önün-de, ve senin önünde (çünkü senin adın bu evdedir) durursak, ve sıkıntımızda sana feryat edersek, o zaman sen işiteceksin ve yardım edeceksin.
10 Ve şimdi, işte, Mısır'dan gelirken İsrail'i aralarına girmeye bırakmadığın, ve yanlarından sapıp helak etmedikleri Ammon çocukları, ve Moabîler, ve Seir Dağı'ndakiler,
11 Bize miras olarak verdiğin senin mül-künden bizi kovmaya gelerek, işte, diyorum, karşılığını bize nasıl ödüyorlar.
12 Ey Allahımız, onları yargılamayacak mısın? çünkü üzerimize gelmekte olan bu büyük kalabalığa karşı gücümüz yok-tur; ve biz ne yapacağımızı bilmiyoruz; ancak gözlerimiz senin üzerindedir.
13 Ve tüm Yahuda, yavruları, karıları ve oğullarıyla beraber RAB'bin önünde duruyordu.
14 O zaman topluluğun ortasında, Asaf oğullarından, Mattanya oğlu Yeiel oğlu Benaya oğlu Zekeriya oğlu Levili Yahaziel'in üzerine RAB'bin Ruhu geldi;
15 Ve dedi ki, Tüm Yahuda, ve Yeruşa-lim'de oturanlar, ve sen Kral Yehoşafat, iyi dinleyin; RAB size şöyle diyor: Bu bü-yük kalabalığın yüzünden korkmayın ve yılgınlığa düşmeyin; çünkü savaş sizin değil, ancak Allah'ındır.
16 Yarın onlara karşı inin; işte, onlar Ziz Yokuşu'ndan çıkıyorlar; ve onları dere-nin sonunda, Yeruel çölünün önünde bulacaksınız.
17 Bu seferde savaşmanız lazım değil; ey Yahuda ve Yeruşalim, saf bağlayıp durun, ve sizinle beraber olan RAB'bin kurtarışını görün; korkmayın ve yılgınlığa düşmeyin; yarın onlara karşı çıkın; çünkü RAB sizinle beraberdir.
18 Ve Yehoşafat yüz üstü yere kapandı, ve tüm Yahuda, ve Yeruşalim'de oturan-lar, RAB'be tapınmak için RAB'bin önün-de yere kapandılar.
19 Ve Kohatîler çocuklarından, ve Kora-hîler çocuklarından Levililer, İsrail'in Allahı RAB'be çok yüksek sesle hamdet-mek için ayağa kalktılar.
20 Ve sabahleyin erken kalktılar, ve Tekoa çölüne çıktılar; ve onlar çıkarken Yehoşafat durup dedi ki, Ey Yahuda, ve Yeruşalim'de oturanlar, beni dinleyin; Allahınız RAB'be inanın, ve emniyette olursunuz; ve onun peygamberlerine inanın, ve işleriniz iyi gider.
21 Ve halkla danıştıktan sonra, RAB'be ezgi okuyanları koydu, öyle ki, ordunun önünde çıktıkları zaman kutsallık güzel-liğini övüp, RAB'bi övün, çünkü merha-meti sonsuza dek sürer, desinler.
22 Ve ezgi söyleyip övmeye başla-dıkları zaman, Yahuda'ya gelmekte olan Ammon çocuklarına, Moabîler'e, ve Seir Dağı'na karşı RAB pusu kurdu; ve vuruldular.
23 Çünkü Ammon çocuklarıyla Moabîler Seir Dağı sakinlerini helak edip büsbü-tün yok etmek için onlara karşı kalktılar; ve Seir sakinlerini bitirince, kendilerini helak etmekte birbirlerine yardım ettiler.
24 Ve Yahuda, çölün bekçi kulesine varınca, o kalabalığa baktılar; ve, işte, onlar yere düşmüş leşlerdi, ve kaçıp kurtulan yoktu.
25 Ve onların çapul malını kapışmak için Yehoşafat ile halkı geldikleri zaman, onlar arasında pek çok mal ve leşler, ve değerli şeyler buldular, ve onları kendileri için taşıyamayacakları kadar soydular; ve üç gündür çapul malı kapış-maktaydılar, çünkü çoktu.
26 Ve dördüncü günde Beraka Vadisinde toplandılar; çünkü RAB'be orada hamdettiler; bu yüzden o yerin adını Beraka Vadisi koydular, bu güne dek öyledir.
27 O zaman Yahuda ve Yeruşalim'den olan adamların hepsi, Yehoşafat onların başında olarak, sevinçle Yerusalim'e dönmek için geri geldiler; çünkü RAB düşmanları üzerine onlara sevinç vermişti.
28 Ve santurlarla ve çenklerle ve boru-larla Yeruşalim'e RAB'bin evine geldiler.
29 Ve İsrail'in düşmanlarına karşı RAB'bin savaştığını işitince bu ülkelerin tüm krallıkları üzerine Allah korkusu düştü.
30 Böylece Yehoşafat'ın ülkesi rahata erdi; çünkü Allahı kendisine çepçevre rahat verdi.
31 Ve Yehoşafat İsrail üzerinde krallık etti; krallık etmeyi başladığı zaman otuz beş yaşındaydı; ve Yeruşalim'de yirmi beş yıl krallık etti. Ve annesinin adı Şilhi'nin kızı Azuba'ydı.
32 Ve babası Asa'nın yolunda yürüdü, ve RAB'bin gözünde doğru olanı yapa-rak ondan sapmadı.
33 Ancak yüksek yerler kaldırılmadı; çünkü halk henüz yüreklerini atalarının Allahı'na hazırlamamışlardı.
34 Şimdi Yehoşafat'ın işlerinin geri ka-lanı, ilk işleri de son işleri de, işte, onlar İsrail krallarının kitabına geçirilmiş olan Hanani oğlu Yehu'nun kitabında yazılı-dır.
35 Ve ondan sonra Yahuda Kralı Yehoşafat, işinde kötü olan İsrail Kralı Ahazya ile uyuştu;
36 Ve Tarşiş'e gitmek üzere gemiler yapmak için onunla uyuştu; ve gemileri Ezyon-geber'de yaptılar.
37 O zaman Mareşa'dan olan Dodavah oğlu Eliezer Yehoşafat'a karşı peygam-berlik edip dedi ki, Ahazya ile uyuştuğun için RAB senin işlerini bozdu. Ve gemiler parçalandı, ve Tarşiş'e gidemediler.
