YOAŞ krallık etmeye başladığı zaman yedi yaşındaydı, ve Yeruşalim'de kırk yıl krallık etti. Annesi de Beer-şeba'dan olup adı Zibya idi.
2 Ve kâhin Yehoyada'nın tüm günlerinde Yoaş RAB'bin gözünde doğru olanı yaptı.
3 Ve Yehoyada ona iki karı aldı; ve oğullar ve kızlar tevlit etti.
4 Ve bundan sonra vaki oldu ki, RAB evini yenilemeyi Yoaş yüreğine koydu.
5 Ve kâhinlerle Levililer'i toplayıp onlara, Yahuda'nın şehirlerine çıkın, dedi, ve Allahınız'ın evini her yıl onarmak için tüm İsrail'den gümüş toplayın; ve bu işte çabuk olun. Ama Levililer çabuk davranmadılar.
6 Ve başta olan Yehoyada'yı kral çağır-dı, ve ona dedi ki, RAB'bin kulu Musa'nın ve İsrail topluluğunun tanıklık çadırı için koydukları vergiyi, Yahuda'dan ve Yeruşalim'den getirsinler diye niçin Levililer'den istemedin?
7 Çünkü o fena kadının, Atalya'nın, oğulları Allah'ın evini harap etmişler, ve RAB evinin tüm kutsal şeylerini de Baalim'e vermişlerdi.
8 Ve kralın emrine göre bir sandık yapıp onu RAB'bin evinin kapısına, dış tarafa koydular.
9 Ve Allah'ın kulu Musa'nın çölde İsrail üzerine koyduğu vergiyi, RAB için getir-sinler diye Yahuda'da ve Yeruşalim'de ilan ettiler.
10 Ve tüm reislerle tüm halk sevindiler, ve getirdiler, ve sandık doluncaya kadar içine attılar.
11 Şimdi vaki oldu ki, Levililer eliyle sandığı kralın memurlarına getirdikleri, ve çok gümüş olduğunu gördükleri vakit, kralın kâtibiyle başkâhinin memuru geldiler, ve sandığı boşalttılar, ve onu kaldırıp tekrar yerine koydular. Her gün böyle yaparlardı, ve pek çok gümüş topladılar.
12 Ve kralla Yehoya'da RAB'bin evinin hizmet işini yapanlara onu verirlerdi; ve RAB'bin evini yenilemek için ücretle yapıcılar ve dülgerler, ve RAB'bin evini onarmak için demir ve tunç işçileri tuttular.
13 Böylece işçiler işledi, ve onların elinde yenilemek işi ileri gitti, ve Allah'ın evini evvelki haline koydular, ve onu pekiştirdiler.
14 Ve onu bitirdikleri zaman, kralın ve Yehoyada'nın önüne artakalan gümüşü getirdiler; ve bununla RAB'bin evi için kaplar, yani hizmet için ve sunular sunmak için kaplar, ve kaşıklar, ve altın ve gümüş kaplar yaptılar. Ve Yehoya-da'nın tüm günlerinde daima RAB'bin evinde yakmalık sunular sundular.
15 Ama Yehoyada kocadı, ve öldüğü zaman günlere doymuştu; öldüğü zaman yüz otuz yaşındaydı.
16 Ve onu Davut Şehri'nde kralların yanına gömdüler, çünkü İsrail'de, ve Allah'la evi uğruna iyilik etmişti.
17 Şimdi Yehoyada'nın ölümünden sonra Yahuda reisleri gelip krala eğildiler. O zaman kral onları dinledi.
18 Ve atalarının Allahı RAB'bin evini bıraktılar, ve korulara ve putlara kulluk ettiler, ve onların bu günahından ötürü Yahuda ile Yeruşalim üzerine öfke geldi.
19 Bununla beraber kendilerini RAB'be döndürmek için onlara peygamberler gönderdi; ve onlara karşı tanıklık ettiler, ama kulak asmadılar.
20 Ve kâhin Yehoyada oğlu Zekarya'nın üzerine Allah'ın Ruhu geldi; ve halkın arasında yüksek bir yerde durdu, ve onlara dedi ki, Allah şöyle diyor: Niçin RAB'bin emirlerinden öte geçiyorsunuz da işleriniz iyi gitmiyor? siz RAB'bi bırak-tığınız için o da sizi bıraktı.
21 Ve ona karşı düzen kurdular, ve onu kralın emriyle RAB'bin evinin avlusunda taşlarla taşladılar.
22 Böylece Kral Yoaş Zekeriya'nın babası Yehoyada'nın kendisine ettiği iyiliği hatırına getirmedi, ve oğlunu öldürdü. Ve ölürken, RAB görsün ve arasın, dedi.
23 Ve yıl dönümünde vaki oldu ki, Suriyeliler'in ordusu ona karşı çıktı; ve Yahuda'ya ve Yeruşalim'e geldiler, ve halkın arasından tüm halk reislerini helak ettiler, ve onlardan alınan tüm çapul malını Damaskus Kralı'na gönderdiler.
24 Çünkü Suriyeliler'in ordusu az adamla geldi, ve RAB çok büyük bir orduyu onların eline verdi; çünkü bunlar atalarının Allahı RAB'bi bırakmışlardı. Böylece Yoaş'a hükmü icra ettiler.
25 Ve onun yanından gittikleri zaman (çünkü onu büyük illetlerde bıraktılar), kendi kulları, kâhin Yehoyada'nın oğulla-rının kanından ötürü kendisine karşı düzen kurdular, ve onu yatağında öldür-düler, ve öldü; ve onu Davut Şehri'nde gömdüler, ama kralların mezarlarında gömmediler.
26 Ve ona karşı düzen kuranlar şunlardır: Ammonî Şimeat kadının oğlu Zabad, ve Moabî Şimrit kadının oğlu Yehozabad.
27 Şimdi oğullarına, ve kendisine edilen yüklerin çokluğuna, ve Allah evi-nin onarımına gelince, işte, onlar krallar kitabının tefsirinde yazılıdır. Ve yerine oğlu Amazya krallık etti.
