YOTAM krallık etmeye başladığı zaman yirmi beş yaşındaydı, ve Yeruşalim'de on altı yıl krallık etti. Annesinin de adı Zadok'un kızı Yeruşa idi.
2 Ve babası Uzziya'nın yapmış olduğu her şeye göre, RAB'bin gözünde doğru olanı yaptı; ama RAB'bin tapınağına girmedi. Ve halk hâlâ fesat işliyordu.
3 RAB'bin evinin yukarı kapısını o yaptı, Ofel duvarı üzerine de çok şeyler yaptı.
4 Üstelik Yahuda dağlarında şehirler yaptı, ve ormanlarda hisarlar ve kuleler yaptı.
5 Ve Ammonîler'in kralına karşı savaştı, ve onları yendi. Ve Ammon çocukları kendisine o yılda yüz talant gümüş, ve on bin ölçek buğday, ve on bin ölçek arpa verdiler. İkinci ve üçüncü yıl da Ammon çocukları ona bu kadar ödediler.
6 Ve Yotam kuvvetlendi, çünkü Allahı RAB'bin önünde kendi yollarını düzeltti.
7 Şimdi Yotam'ın işlerinin geri kalanı, ve tüm savaşları, ve yolları, işte, onlar İsrail ve Yahuda krallarının kitabında yazılıdır.
8 Krallık etmeye başladığı zaman yirmi beş yaşındaydı, ve Yeruşalim'de on altı yıl krallık etti.
9 Ve Yotam atalarıyla uyudu, ve onu Davut Şehri'nde gömdüler; ve yerine oğlu Ahaz krallık etti.
