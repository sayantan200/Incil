VE Oded oğlu Azarya'nın üzerine Allah'ın Ruhu geldi;
2 Ve Asa'nın karşısına çıktı, ve ona, Ey Asa, dedi, ve tüm Yahuda ve Benyamin, beni dinleyin; siz RAB ile beraber oldukça o sizinle beraberdir; ve siz onu ararsanız, kendisini size buldurur; ama siz onu bırakırsanız, sizi bırakır.
3 Şimdi uzun zamandan beri İsrail'in hak Allahı yoktu, ve öğretici kâhini yoktu, ve yasası yoktu;
4 Ama sıkıntılarında İsrail'in Allahı RAB'be dönünce, ve onu arayınca, kendisini onlara buldurdu.
5 Ve o vakitlerde çıkan için ve giren için esenlik yoktu; ama ülkelerde oturanların hepsi üzerinde büyük şaşkınlıklar vardı.
6 Ve ulus ulusla, ve şehir şehirle çar-pışıyorlardı; çünkü Allah onları her türlü sıkıntıyla şaşkın ediyordu.
7 Ama siz kuvvetli olun, ve elleriniz gevşek olmasın, çünkü işinizin karşılığı vardır.
8 Ve Asa bu sözleri, ve Peygamber Oded'in peygamberliğini işitince kuvvet buldu, ve tüm Yahuda ve Benyamin ülkesinden, ve Efraim Dağı'ndan almış olduğu şehirlerden iğrenç putları kaldırıp attı; ve RAB'bin eyvanı önünde olan RAB'bin sunağını yeniledi.
9 Ve tüm Yahuda'yı ve Benyamin'i, ve onların arasında Efraim'den, ve Manasse'den, ve Simeon'dan misafir bulunanları topladı; çünkü Allahı RAB'bin kendisiyle beraber olduğunu görünce İsrail'den pek çok misafir ona üşüştü.
10 Böylece Asa'nın krallığının on beşinci yılında, üçüncü ayda, Yeruşalim'de toplandılar.
11 Ve o gün, getirmiş oldukları çapul malından yedi yüz sığır, ve yedi bin koyun RAB'be kurban ettiler.
12 Ve atalarının Allahı RAB'bi tüm yürekleriyle ve tüm canlarıyla aramak için antlaşma yaptılar;
13 Öyle ki küçük olsun büyük olsun, erkek olsun kadın olsun, İsrail'in Allahı RAB'bi aramayan herkes öldürülecekti.
14 Ve borazanlar ve zurnalar çalarak, bağırışla ve yüksek sesle RAB'be ant ettiler.
15 Ve bu ant üzerine tüm Yahuda sevindi; çünkü tüm yürekleriyle ant etmişlerdi, ve tüm arzularıyla onu aradılar; ve onlara kendisini buldurdu; ve RAB onlara çepçevre rahat verdi.
16 Ve Kral Asa'nın annesi Maaka'yı da kraliçelikten kaldırdı, çünkü bir koruda bir put yapmıştı; ve Asa onun putunu kesti, ve toz edip Kidron Deresi'nde yaktı.
17 Ama İsrail'den yüksek yerler kaldı-rılmadı; ancak Asa'nın yüreği daima tümdü.
18 Ve babasının tahsis ettiği şeyleri, ve kendisinin tahsis ettiği şeyleri, gümüşü ve altını, ve kapları Allah'ın evine getirdi.
19 Ve Asa'nın krallığının otuz beşinci yılına kadar savaş olmadı.
