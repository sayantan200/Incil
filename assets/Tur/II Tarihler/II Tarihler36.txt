OZAMAN ülkenin halkı Yoşiya oğlu Yehoahaz'ı aldılar, ve babasının yerine onu Yeruşalim'de kral ettiler.
2 Yoahaz krallık etmeye başladığı zaman yirmi üç yaşındaydı; ve Yeruşa-lim'de üç ay krallık etti. 3 Ve Mısır Kralı onu Yeruşalim'de taht-tan indirdi, ve ülkeye yüz talant gümüş ve bir talant altın ceza koydu.
4 Ve Mısır Kralı onun kardeşi Elyakim'i, Yahuda ve Yeruşalim üzerine kral etti, ve adını değiştirip Yehoyakim koydu. Ve Neko onun kardeşi Yoahaz'ı alıp Mısır'a götürdü.
5 Yehoyakim krallık etmeye başladığı zaman yirmi beş yaşındaydı; ve Yeru-şalim'de on bir yıl krallık etti, ve Allahı RAB'bin gözünde kötü olanı yaptı.
6 Ona karşı Babil Kralı Nebukadnezzar çıktı, ve onu Babil'e götürmek için çift zincirle bağladı.
7 Nebukadnezzar RAB'bin evinin takım-larından da Babil'e götürdü, ve onları Babil'de kendi tapınağına koydu.
8 Şimdi Yehoyakim'in işlerinin geri kala-nı, ve yaptığı iğrençlikler, ve kendisinde bulunan, işte, onlar İsrail ve Yahuda krallarının kitabında yazılıdır; ve yerine oğlu Yehoyakin krallık etti.
9 Yehoyakin krallık etmeye başladığı zaman sekiz yaşındaydı; ve Yeruşa-lim'de üç ay on gün krallık etti; ve RAB'bin gözünde kötü olanı yaptı.
10 Ve yılın dönümünde Nebukadnezzar gönderip onu RAB'bin evinin değerli takımlarıyla beraber Babil'e getirtti, ve kardeşi Zedekiya'yı Yahuda ve Yeruşalim üzerine kral etti.
11 Zedekiya krallık etmeye başladığı zaman yirmi bir yaşındaydı, ve Yeruşa-lim'de on bir yıl krallık etti;
12 Ve Allahı RAB'bin gözünde kötü olanı yaptı; RAB'bin ağzından söyleyen Pey-gamber Yeremya'nın önünde kendini alçaltmadı.
13 Hem de Allah hakkı için kendisine ant ettirmiş olan kral Nebukadnezzar'a karşı ayaklandı; ve İsrail'in Allahı RAB'be dönmemek için ensesini sertleştirdi, ve yüreğini katılaştırdı.
14 Üstelik kâhinlerin tüm önderleri halkla beraber milletlerin tüm iğrenç-liklerine göre çok hainlik ettiler; ve RAB'bin Yeruşalim'de kutsal kıldığı kendi evini kirlettiler.
15 Ve atalarının Allahı RAB, erken davranıp göndererek, ulaklarının eliyle onlara gönderdi, çünkü halkına ve konutuna acıyordu;
16 Ama RAB'bin kızgınlığı şifa bulmaz derecede halkına karşı yükselinceye kadar, Allah'ın ulaklarıyla eğlendiler, ve sözlerini hor gördüler, ve peygamber-lerini aşağıladılar.
17 Bunun için onlara karşı Kildaniler Kralı'nı çıkardı, ve onların makdisinde onların genç adamlarını kılıçla öldürdü, ve genç adama ya da ere varmamış kıza, kocamış adama ya da yaşlıya acımadı; hepsini onun eline verdi.
18 Ve Allah'ın evinin büyük ve küçük tüm takımlarını, ve RAB'bin evinin hazinelerini, ve kralın ve reislerinin hazinelerini, tüm bunları Babil'e getirdi.
19 Ve Allah'ın evini yaktılar, ve Yeruşa-lim'in duvarını yıktılar, ve onun tüm sa-raylarını ateşe verdiler, ve tüm değerli kapları harap ettiler.
20 Ve kılıçtan kurtulanları Babil'e sürdü; orada Pers krallığı hakimiyete geçinceye kadar, ona ve oğullarına köle oldular;
21 Öyle ki, ülke Şabat günlerini tadın-caya kadar Yeremya'nın ağzıyla olan RAB'bin sözü yerine gelsin. Yetmiş yılı tamamlamak için harap kaldığı tüm günler Şabat tuttu.
22 Şimdi Pers Kralı Koreş'in birinci yılında, Yeremya'nın ağzıyla söylenen RAB'bin sözü yerine gelsin diye, RAB Pers Kralı Koreş'in ruhunu uyandırdı ki, tüm ülkesinde şöyle diyerek ilan etti, hem de onu yazdı:
23 Pers Kralı Koreş şöyle diyor: Göğün Allahı RAB dünyanın tüm krallıklarını bana verdi; ve Yahuda'da olan Yeruşalim'de kendisi için ev yapayım diye bana emretti. Onun tüm halkından aranızda kim var? Allahı RAB onunla beraber olsun, ve çıksın.
