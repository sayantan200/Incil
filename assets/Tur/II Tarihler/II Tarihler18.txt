ŞİMDİ Yehoşafat'ın bol serveti ve izzeti vardı; ve Ahab'la hısım oldu.
2 Ve birkaç yıl sonra Samiriye'ye Ahab'ın yanına indi. Ve Ahab onun için ve onunla beraber olan halk için pek çok koyun ve sığır boğazladı ve onu Ramot-gilead'a birlikte çıkmaya kandırdı.
3 Ve İsrail Kralı Ahab Yahuda Kralı Yehoşafat'a, Benimle Ramot-gilead'a gi-der misin? dedi. Ve ona, Beni kendin gibi say, dedi, ve halkımı halkın gibi say; ve savaşta seninle beraber oluruz.
4 Ve Yehoşafat İsrail Kralı'na, Sana yalvarırım, dedi, önce RAB'bin sözünü sor.
5 Ve İsrail Kralı peygamberleri, dört yüz kişiyi topladı, ve onlara, Ramot-gilead'a savaşa gidelim mi, dedi, yoksa vaz mı geçeyim? Ve onlar, Çık, dediler; ve Allah onu kralın eline verecektir.
6 Ama Yehoşafat dedi ki, Bunlardan başka burada RAB'bin bir peygamberi yok mu ki, ondan soralım?
7 Ve İsrail Kralı Yehoşafat'a, Bir adam daha var, dedi, onun aracılığıyla RAB'den sorabiliriz; ama ben ondan nefret ederim; çünkü benim hakkımda hiçbir zaman iyi peygamberlik etmez, daima kötü haber verir; o İmla oğlu Mikaya'dır. Ve Yehoşafat, Kral böyle söylemesin, dedi.
8 Ve İsrail Kralı memurlarından birisini çağırıp, Çabuk, dedi, İmla oğlu Mikaya'yı getir.
9 Ve İsrail Kralı ile Yahuda Kralı Yeho-şafat, her biri kendi tahtı üzerinde, kral elbiselerini giyinmiş olarak oturdular, ve Samiriye kapısının girilecek yerinde olan açıklıkta oturuyorlardı; ve tüm peygam-berler onların önünde peygamberlik ediyorlardı.
10 Ve Kenaana oğlu Zedekiya kendine demir boynuzlar yapıp dedi ki, RAB şöyle diyor: Suriyeliler bitinceye kadar onları bu boynuzlarla süseceksin.
11 Ve tüm peygamberler böylece pey-gamberlik edip, Ramot-gilead'a çık, dediler, ve işin iyi gidecek; çünkü RAB onu kralın eline verecektir.
12 Ve Mikaya'yı çağırmak için giden ulak ona söyleyip, İşte, dedi, peygamberler krala bir ağızdan iyilik söylüyorlar; sana yalvarırım, senin sözün de onlardan birinin sözü gibi olsun, ve iyilik söyle.
13 Ve Mikaya, Yaşayan RAB'bin hakkı için, dedi, Allahım bana ne derse, ben onu söylerim.
14 Ve kralın yanına gelince, kral ona, Mikaya, dedi, savaş için Ramot-gilead'a gidelim mi, yoksa vaz mı geçeyim? Ve ona, Çıkın, dedi, ve işiniz iyi gidecektir; ve onlar sizin elinize verilecektir.
15 Ve kral ona dedi ki, RAB'bin adıyla gerçeğin dışında bana bir şey söyleme-yeceğine sana kaç kez ant içireyim?
16 O zaman o dedi ki, Tüm İsrail'i dağlar üzerinde çobanı olmayan koyunlar gibi dağılmış gördüm; ve RAB, Bunların efendisi yok, dedi; bunun için her adam kendi evine esenlikle dönsün.
17 Ve İsrail Kralı Yehoşafat'a dedi ki, Hakkımda iyi değil, kötü peygamberlik edecektir, diye sana söylemedim mi?
18 Yine dedi ki, Bunun için RAB'bin sözünü dinleyin: RAB'bi tahtı üzerinde oturmakta, ve tüm gök ordusunu sağın-da ve solunda durmakta gördüm.
19 Ve RAB dedi ki, Ramot-gilead'a çıksın da düşsün diye Ahab'ı kim kan-dıracak? Ve kimi böyle kimi şöyle dedi.
20 O zaman bir ruh çıkıp RAB'bin önünde durdu, ve, Ben onu kandırırım, dedi. Ve RAB ona, Ne ile? dedi.
21 Ve o, Ben çıkarım, dedi, ve tüm peygamberlerinin ağzında yalancı bir ruh olurum. Ve RAB, Kandırırsın dedi, hem de onunla başa çıkarsın; çık ve öyle yap.
22 Şimdi bunun için, işte, RAB senin bu peygamberlerinin ağzına yalancı bir ruh koymuştur; ve RAB sana karşı kötülük söylemiştir.
23 O zaman Kenaana oğlu Zedekiya yaklaştı, ve Mikaya'nın yanağına vurup dedi ki, RAB'bin Ruhu seninle söyleş-mek için benden sana hangi yoldan geçti?
24 Ve Mikaya, İşte, dedi, gizlenmek için bir iç odaya gireceğin gün görürsün.
25 O zaman İsrail Kralı, Mikaya'yı alın, dedi, ve onu şehrin yöneticisi Amon'a, ve kralın oğlu Yoaş'a geri götürün;
26 Ve deyin ki, Kral şöyle diyor: Bunu hapishaneye atın, ve ben esenlikle dönünceye kadar ona elem ekmeği yedirin, ve elem suyu içirin.
27 Ve Mikaya, Eğer sen gerçekten esenlikte dönersen, dedi, RAB benim aracılığımla söylememiştir. Ve o, Ey halklar, dedi, hepiniz işitin.
28 Böylece İsrail Kralı ile Yahuda Kralı Yehoşafat Ramot-gilead'a çıktılar.
29 Ve İsrail Kralı, Yehoşafat'a, Ben kılığımı değiştireceğim, dedi, ve savaşa gireceğim; ama sen kendi giysilerini giy. Böylece İsrail Kralı kılığını değiştirdi; ve savaşa girdiler.
30 Şimdi Suriye Kralı, arabalarının komutanlarına, Ne küçükle ne büyükle, ancak İsrail Kralı'yla cenkleşin, diye emretmişti.
31 Ve vaki oldu ki, arabaların komutan-ları Yehoşafat'ı görünce, İsrail Kralı budur! dediler. Ve ona karşı savaşmak için o tarafa döndüler; ama Yehoşafat bağırdı, ve RAB ona yardım etti; ve Allah onları ondan saptırdı.
32 Çünkü vaki oldu ki, arabaların komu-tanları onun İsrail Kralı olmadığını görünce onun ardından döndüler.
33 Ve bir adam nişan almadan yay çekti, ve İsrail Kralı'nı zırhların bitiştiği yerden vurdu; ve kral arabacısına, Dizgini çevir, dedi, ve beni ordudan çıkar; çünkü ağır yaralandım.
34 Ve savaş o gün arttı; ve Suriyeliler'e karşı İsrail Kralı akşama kadar kendi savaş arabasında direndi; ve güneş battığı vakitlerde öldü.
