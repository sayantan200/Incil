BÖYLECE RAB'bin evi için Süleyman'ın yaptığı tüm işler bitti. Ve babası Davut'un tahsis ettiği şeyleri Süleyman içeri getirdi; ve gümüşü, ve altını, ve tüm takımları Allah'ın evinin hazinelerine koydu.
2 O zaman Süleyman İsrail'in ihtiyar-larını, ve oymakların tüm başlarını, İsrail çocuklarının ataları başlarını, RAB'bin Antlaşma Sandığı'nı Davut Şehri olan Sion'dan yukarı getirmek için Yeruşalim'e topladı.
3 Bunun için tüm İsrail adamları, yedinci ayda olan bayramda kralın yanına top-landılar.
4 Ve tüm İsrail ihtiyarları geldiler; ve Levililer sandığı kaldırdılar;
5 Ve sandığı, ve Toplanma Çadırı'nı, ve çadırda olan tüm kutsal takımları yukarı getirdiler; bunları kâhinler ve Levililer yukarı getirdiler.
6 Kral Süleyman da, ve yanına sandığın önünde toplanmış olan tüm İsrail toplu-luğu, çoklukça sayılamaz ve hesap edilemez koyunlar ve öküzler kurban ediyorlardı.
7 Ve kâhinler RAB'bin Antlaşma San-dığı'nı içeriye, yerine, evin iç odasına, en kutsal yere, yani keruvimlerin kanatları altına getirdiler.
8 Çünkü keruvimler kanatlarını sandığın yeri üzerine geriyorlardı, ve keruvimler sandığı ve onun sırıklarını yukarıdan örtüyorlardı.
9 Ve sandığın sırıklarını çektiler ki, sırıkların uçları iç odanın önünde sandık-tan beride görünüyorlardı; ama dışardan görünmüyorlardı; ve bugüne dek orada-dır.
10 İsrail çocukları Mısır'dan çıktıkları zaman, RAB'bin onlarla antlaşma yaptığı Horeb Dağı'nda, sandığın içine Musa'nın koymuş olduğu iki levhadan başka için-de bir şey yoktu.
11 Ve vaki oldu ki, kâhinler kutsal yer-den çıkınca (çünkü hazır bulunan tüm kâhinler kutsal kılınmışlardı, ve o vakit sıralarını gözetmiyorlardı;
12 Ezgici olan Levililer de, Asaf'tan, Heman'dan, Yedutun'dan olan hepsi, oğullarıyla kardeşleriyle birlikte, ince keten giymiş olarak, zillerle ve santurlarla ve çenklerle sunağın doğu ucunda durdular, ve onlarla beraber yüz yirmi kâhin borazan çalıyorlardı);
13 Yani vaki oldu ki, borazancılar ve ezgiciler, RAB'be övgüde ve şükürde işitilsin diye, bir imiş gibi tek ses çıkarmak için boruzanlar, ve ziller ve çalgılarla seslerini yükseltince, RAB'bi övüp dediler ki, Çünkü o iyidir; çünkü merhameti sonsuza dek sürer; o zaman ev, yani RAB'bin evi, bulutla doldu,
14 Öyle ki buluttan ötürü kâhinler hizmet için duramadılar; çünkü RAB'bin yüceliği Allah'ın evini doldurmuştu.
