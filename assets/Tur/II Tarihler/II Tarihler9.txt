VE Şeba Kraliçesi Süleyman'ın şöh-retini işitince, Süleyman'ı Yeru-şalim'de bilmecelerle denemek için, çok büyük alayla, baharat, ve pek çok altın, ve değerli taşlar yüklü develerle geldi; ve Süleyman'ın yanına geldi, ve yüreğinde olan tüm şeyler için onunla konuştu.
2 Ve onun tüm sorularına Süleyman cevap verdi; ve Süleyman için kadına cevap vermediği gizli bir şey yoktu.
3 Ve Süleyman'ın hikmetini, ve yaptığı evi, ve sofrasının yemeğini, ve kullarının oturuşunu, ve hizmetçilerinin duruşunu, ve onların giysilerini,
4 Sakilerini de, ve onların giysilerini, ve RAB'bin evine çıktığı merdiveni Şeba Kraliçesi gördüğü zaman artık kendi-sinde ruh kalmadı.
5 Ve krala dedi ki, Senin işlerin için, ve hikmetin için, ülkemde işitmiş olduğum söz doğruymuş.
6 Ama, gelip gözlerim onu görünceye kadar, onların sözüne inanmamıştım; ve, işte, hikmetinin büyüklüğünün yarısı bile bana bildirilmemiş; sen kulağıma gelen şöhretten üstünsün.
7 Adamların ne mutlu, bu kulların da ne mutlu, daima senin önünde duruyorlar, ve hikmetini işitiyorlar.
8 Allahın RAB uğruna kral olmak üzere, seni kendi tahtı üzerine oturtmak için senden hoşnut olan Allahın RAB kutlu olsun; çünkü senin Allahın İsrail'i ebe-diyen pekiştirmek için onları sevdi, bun-dan ötürü hak ve adalet yapasın diye seni üzerlerine kral etti.
9 Ve krala yüz yirmi talant altın, ve pek çok baharat, ve değerli taşlar verdi; ve Şeba Kraliçesi'nin Kral Süleyman'a ver-diği baharat gibi yoktu.
10 Ve Ofir'den altın getiren Huram'ın kullarıyla Süleyman'ın kulları da sandal ağaçları ve değerli taşlar getirdiler.
11 Ve kral RAB'bin evi için, ve kralın sarayı için sandal ağaçlarından basamaklar, ve ezgiciler için çenkler ve santurlar yaptı; ve Yahuda ülkesinde o güne kadar böylesi görülmedi.
12 Ve Kral Süleyman, Şeba Kraliçesi'nin krala getirdiği şeylerden başkasını, onun tüm dileğini, her istediğini kendisine verdi. Ve kraliçe kullarıyla beraber dönüp ülkesine gitti.
13 Şimdi bir yılda Süleyman'a gelen altının tartısı, alış veriş eden adamların ve tüccarın getirdiğinden başka, altı yüz altmış altı talant altındı;
14 Ve Arabistan'ın tüm kralları, ve ülke-nin valileri Süleyman'a altın ve gümüş getirdiler.
15 Ve Kral Süleyman dövme altından iki yüz büyük kalkan yaptı; bir büyük kalkana altı yüz şekel dövme altın gitti.
16 Ve dövme altından üç yüz küçük kalkan yaptı; bir kalkana üç yüz şekel altın gitti; ve kral bunları Lübnan ormanı evine koydu.
17 Üstelik kral fil dişinden büyük bir taht yaptı, ve onu halis altınla kapladı.
18 Ve tahtın altı basamağı, ve bir altın ayak iskemlesi vardı, ve bunlar tahta bağlıydılar, ve oturacak yerin her iki tarafında kollar vardı, ve kolların yanında iki aslan duruyordu.
19 Ve altı basamak üzerinde, iki tarafın-da, on iki aslan duruyordu; hiçbir ülkede böyle şey yapılmamıştı.
20 Ve Kral Süleyman'ın içme kapları hep altından, ve Lübnan ormanı evinin tüm kapları halis altındandı; Süleyman'ın günlerinde gümüş bir şeyden sayıl-mazdı.
21 Çünkü Huram'ın kullarıyla beraber kralın gemileri Tarşiş'e giderdi; Tarşiş gemileri, üç yılda bir kez, altın, ve gümüş, fil dişi, ve maymunlar, ve tavus kuşları ile yüklü olarak gelirlerdi.
22 Ve Kral Süleyman zenginlik ve hikmette tüm dünya krallarından daha büyüktü.
23 Ve Süleyman'ın yüreğine Allah'ın koymuş olduğu hikmeti işitmek için tüm dünya kralları onun yüzünü ararlardı.
24 Ve onlardan her adam yıldan yıla hediyesini, yıllık vergi olarak gümüş kap-lar, ve altın kaplar, ve giysiler, silahlar, ve baharat, atlar, ve katırlar getirirlerdi.
25 Ve atlarla savaş arabaları için Süleyman'ın dört bin ahırı vardı, ve on iki bin atlısı vardı, onları araba şehir-lerine, ve kralın yanına, Yeruşalim'e koydu.
26 Ve ırmaktan Filistliler ülkesine, ve Mısır sınırına kadar, tüm krallar üzerine hükmetti.
27 Ve kral gümüşü Yeruşalim'de taş değerine indirdi, ve sedir ağaçlarını çoklukça Şefela'daki yabanıl incir ağaçları gibi etti.
28 Ve Mısır'dan ve tüm ülkelerden Süleyman için atlar getirdiler.
29 Şimdi Süleyman'ın işlerinin geri kalanı ilk işleri de son işleri de, Peygamber Natan'ın kitabında, ve Şilolu Ahiya'nın peygamberliğinde, ve gören İddo'nun Nebat oğlu Yeroboam hak-kındaki görümlerinde yazılı değil midir?
30 Ve Süleyman Yeruşalim'de tüm İsrail üzerine kırk yıl krallık etti.
31 Ve Süleyman atalarıyla uyudu, ve babası Davut'un Şehri'nde gömüldü; ve yerine oğlu Rehoboam krallık etti.
