MANASSE krallık etmeye başladığı zaman on iki yaşındaydı; ve Yeru-şalim'de elli beş yıl krallık etti.
2 Ama RAB'bin İsrail çocukları önünden kovmuş olduğu milletlerin iğrençliklerine göre RAB'bin gözünde kötü olanı yaptı.
3 Çünkü babası Hizkiya'nın yıkmış olduğu yüksek yerleri yeniden yaptı; ve Baalim için sunaklar kurdu, ve korular yaptı, ve tüm gök ordusuna tapındı, ve onlara kulluk etti.
4 Ve RAB'bin, Adım Yeruşalim'de ebedi-yen olacak, demiş olduğu RAB'bin evinde sunaklar yaptı.
5 Ve RAB'bin evinin iki avlusunda tüm gök ordusuna sunaklar yaptı.
6 Ve çocuklarını Hinnomoğlu Vadisi'nde ateşten geçirdi; ve müneccimlik ve sihir-bazlık ve afsunculuk etti, ve cinci ve bakıcılar kullandı; RAB'bi öfkelendirmek için onun gözünde çok kötülük işledi.
7 Ve oyma suret, yapmış olduğu putu Allah'ın evine koydu, onun hakkında Allah Davut'a ve oğlu Süleyman'a demişti ki, Bu eve, ve tüm İsrail oymaklarından seçtiğim Yeruşalim'e ebediyen adımı koyacağım;
8 Ve ancak Musa aracılığıyla verilmiş olan tüm yasayı, ve kuralları, ve hüküm-leri, kendilerine emrettiğim her şeyi yapmak üzere tutarlarsa, atalarınıza tayin ettiğim toprak üzerinden İsrail'in ayağını bir daha kaldırmayacağım.
9 Böylece Manasse Yahuda'yı ve Yeru-şalim'de oturanları, RAB'bin İsrail çocuk-ları önünden helak ettiği milletlerden ziyade kötülük etmek için baştan çıkardı.
10 Ve RAB Manasse'ye ve halkına söyledi; ama dinlemediler.
11 Bunun için RAB Asur Kralı'nın ordu komutanlarını onların üzerine getirdi, ve Manasse'yi demire vurup çift zincirle bağladılar, ve onu Babil'e götürdüler.
12 Ve sıkıntıda olduğu zaman Allahı RAB'be yakardı, ve atalarının Allahı önünde kendisini çok alçalttı.
13 Ve ona dua etti; o da duasını kabul etti, ve yalvarışını işitti, ve onu tekrar Yeruşalim'e, krallığına getirdi. O zaman Manasse RAB'bin Allah olduğunu bildi.
14 Şimdi ondan sonra, Gihon'un batı ta-rafında, vadide, balık kapısında girilecek yere kadar Davut Şehri'ne bir dış duvar yaptı; ve onunla Ofel'i kuşattı, ve onu çok yükseltti; ve Yahuda'nın tüm duvarlı şehirlerine yiğit komutanlar koydu.
15 Ve yabancı ilahları, ve RAB'bin evin-den putu, ve RAB'bin evinin dağında ve Yeruşalim'de yapmış olduğu tüm sunakları kaldırdı, ve onları şehrin dışına attı.
16 Ve RAB'bin sunağını onarıp onun üzerinde esenlik ve şükran kurbanları sundu, ve İsrail'in Allahı RAB'be kulluk etmeyi Yahuda'ya emretti.
17 Böyle olmakla beraber halk henüz yüksek yerlerde, ancak Allahları RAB'be kurban kesiyorlardı.
18 Şimdi Manasse'nin işlerinin geri kalanı, ve Allahı'na duası, ve İsrail'in Allahı RAB'bin adıyla ona söyleyen görenlerin sözleri, işte, onlar İsrail krallarının kitabında yazılıdır.
19 Duası da, ve duasının Allah tara-fından nasıl işitildiği, ve tüm günahı ve suçu, ve kendisini alçaltmadan evvel yüksek yerler yapıp koruları ve oyma suretleri diktiği yerler, işte, bunlar gören-lerin tarihinde yazılıdır.
20 Böylece Manasse atalarıyla uyudu, ve onu kendi evinde gömdüler, ve yerine oğlu Amon krallık etti.
21 Amon krallık etmeye başladığı zaman yirmi iki yaşındaydı; ve Yeruşa-lim'de iki yıl krallık etti.
22 Ama babası Manasse'nin yaptığı gibi RAB'bin gözünde kötü olanı yaptı; ve Amon babası Manasse'nin yapmış olduğu tüm oyma putlara kurban kesti, ve onlara kulluk etti.
23 Ve babası Manasse'nin kendisini alçalttığı gibi o kendisini RAB'bin önünde alçaltmadı; ama bu Amon git gide daha çok günah işledi.
24 Ve kulları ona karşı düzen kurdular, ve onu kendi evinde öldürdüler.
25 Ama ülke halkı Kral Amon'a karşı düzen kuranların hepsini vurdu; ve ülke halkı onun yerine oğlu Yoşiya'yı kral ettiler.
