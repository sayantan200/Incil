VE Rehoboam Yeruşalim'e gelince; Yahuda ve Benyamin evini, yüz seksen bin seçme savaş adamını, İsrail'e karşı savaşmak, ve krallığı Rehoboam'a döndürmek için topladı.
2 Ama Allah adamı Şemaya'ya RAB'bin sözü gelip dedi ki,
3 Süleyman oğlu Yahuda Kralı Reho-boam'a, ve Yahuda ve Benyamin'de olan tüm İsrail'e söyleyip de ki,
4 RAB şöyle diyor: Çıkmayacaksınız; ve kardeşlerinize karşı savaşmayacaksınız; dönün, her adam kendi evine! çünkü bu şey benden oldu. Ve RAB'bin sözünü dinlediler, ve Yeroboam'a karşı gitmek-ten döndüler.
5 Ve Rehoboam Yeruşalim'de oturdu, ve Yahuda'da savunma için şehirler yaptı.
6 Yahuda ve Benyamin'de olan duvarlı şehirleri, Beytlehem'i, ve Eytam'ı, ve Tekoa'yı,
7 Ve Beyt-zur'u, ve Soko'yu, ve Adul-lam'ı,
8 Ve Gat'ı, ve Mareşa'yı, ve Zif'i,
9 Ve Adoraim'i, ve Lakiş'i, ve Azeka'yı,
10 Ve Zora'yı, ve Ayyalon'u, ve Hebron'u yaptı.
11 Ve hisarları pekiştirdi, ve onlara komutanlar, ve gereken yiyecek, ve yağ ve şarap koydu.
12 Ve her şehre kalkanlar ve kargılar koydu, ve onları ziyadesiyle pekiştirdi. Ve Yahuda ile Benyamin kendisinindi.
13 Ve tüm İsrail'de olan kâhinler ve Levililer, onların tüm sınırlarından Reho-boam'ın yanına toplandılar.
14 Çünkü Levililer varoşlarını ve mülk-lerini bıraktılar, ve Yahuda'ya ve Yeru-şalim'e geldiler; çünkü RAB'be kâhinlik etmesinler diye Yeroboam'la oğulları onları attılar;
15 Ve yüksek yerler için, ve iblisler için; ve yaptığı buzağılar için kendisine kâhin-ler koydu.
16 Tüm İsrail oymaklarından, İsrail'in Allahı RAB'bi aramaya yüreklerini bağla-mış olanlar, atalarının Allahı'na, RAB'be kurban etmek için, onların ardınca Yeru-şalim'e geldiler.
17 Böylece Yahuda krallığını kuvvetlen-dirdiler, ve üç yıl Süleyman oğlu Reho-boam'ı kuvvetli kıldılar; çünkü üç yıl Davut'un ve Süleyman'ın yolunda yürüdüler.
18 Ve Davut oğlu Yerimot'un kızı olup Yesse oğlu Eliab'ın kızı Abihail'in kızı olan Mahalat'ı Rehoboam kendisine karı olarak aldı;
19 Ona oğullar doğurdu; Yeuş, ve Şemarya, ve Zaham.
20 Ve Mahalat'tan sonra Abşalom'un kızı Maaka'yı aldı; ve ona Abiya'yı, ve Attay'ı, ve Ziza'yı, ve Şelomit'i doğurdu.
21 Ve Rehoboam Abşalom'un kızı Maaka'yı tüm karıları ve cariyelerinden ziyade sevdi (çünkü on sekiz karı ve altmış cariye aldı; ve yirmi sekiz oğul ve altmış kız tevlit etti).
22 Ve Rehoboam Maaka oğlu Abiya'yı, kardeşleri arasında hükümdar olarak başa geçirdi, çünkü onu kral etmeyi düşünüyordu.
23 Ve akıllı davranıp tüm Yahuda ve Benyamin ülkelerinde her duvarlı şehre hep çocuklarından dağıttı; ve onlara bol azık verdi. Ve çok karılar aradı.
