VE Hizkiya, İsrail'in Allahı RAB'be Fıshı yapmak için Yeruşalim'de olan RAB'bin evine gelsinler diye, tüm İsrail'e ve Yahuda'ya haber gönderdi, ve Efraim'e ve Manasse'ye de mektuplar yazdı.
2 Çünkü Yeruşalim'de kralla reisleri, ve tüm topluluk, Fıshı ikinci ayda yapmak için aralarında danışmışlardı.
3 Çünkü yetecek kadar kâhinler kendile-rini kutsal kılmamış, ve halk Yeruşalim'e toplanmamış olduğundan onu o vakit yapamadılar.
4 Ve bu şey kralı ve tüm topluluğu hoşnut etti.
5 Böylece gelip Yeruşalim'de İsrail'in Allahı RAB'be Fıshı yapsınlar diye, Beer-şeba'dan Dan'a kadar tüm İsrail'de ilan etmeye karar verdiler; çünkü çoktan be-ridir yazılmış olduğu gibi yapmamışlardı.
6 Böylece ulaklar kralın ve reislerinin elinden olan mektuplarla, kralın emrine göre tüm İsrail ve Yahuda'da seğirtip, Ey İsrail çocukları, dediler, İbrahim'in, İs-hak'ın, ve İsrail'in Allahı RAB'be dönün, o da Asur krallarının elinden kaçarak kurtulup size artakalanlara dönecektir.
7 Ve atalarının Allahı RAB'be karşı hain-lik eden babalarınız ve kardeşleriniz gibi olmayın, şöyle ki, gördüğünüz gibi RAB onları şaşkınlığa verdi.
8 Şimdi babalarınızın olduğu gibi sert enseli olmayın; ama kendinizi RAB'be verin, ve onun ebediyen kutsal kılmış olduğu makdisine girin, ve Allahınız RAB'be kulluk edin, öyle ki kızgın öfkesi sizden dönsün.
9 Çünkü eğer siz RAB'be dönerseniz, kardeşleriniz ve çocuklarınız kendilerini esir olarak götürenlerin önünde merha-met bulacaklar, öyle ki bu ülkeye dönecekler; çünkü Allahınız RAB lütufkâr ve çok merhametlidir, eğer ona dönerseniz yüzünü sizden çevirmez.
10 Böylece ulaklar Efraim ve Manasse ülkesinde Zebulun'a kadar şehirden şehre geçtiler; ama onlara güldüler, ve kendileriyle eğlendiler.
11 Ancak Aşer'den ve Manasse'den, ve Zebulun'dan bazı kimseler kendilerini alçaltıp Yeruşalim'e geldiler.
12 Yahuda'da da kralın ve reislerin RAB'bin sözüne göre emirlerini yapmak üzere, Allah'ın eli onlara tek yürek vermekti.
13 Ve ikinci ayda Mayasız Ekmek Bayramı'nı Yeruşalim'de yapmak için, çok halk, pek büyük bir topluluk toplandı.
14 Ve kalkıp Yeruşalim'de olan sunakları kaldırdılar, ve tüm buhur sunaklarını kaldırdılar, ve Kidron Deresi'ne attılar.
15 O zaman ikinci ayın on dördüncü gününde Fısıh kurbanını boğazladılar, ve kâhinlerle Levililer utanıp kendilerini kutsal kıldılar, ve RAB'bin evine yakma-lık sunular getirdiler.
16 Ve usullerine göre, Allah adamı Musa'nın yasasına göre durdular; kâhinler Levililer'in elinden aldıkları kanı serptiler.
17 Çünkü toplulukta kutsal kılınmamış olan birçokları vardı; bu nedenle temiz olmayan her adamın Fısıh kuzularını boğazlamak, onları RAB'be kutsal kılmak işi Levililer'in üzerindeydi.
18 Çünkü halktan büyük bir topluluk, yani Efraim ve Manasse'den, İssakar ve Zebulun'dan birçokları, kendilerini temiz-lememişlerdi, ama yazılmış olana uygun olmayarak Fıshı yediler.
19 Ama Hizkiya, Makdis temizliğine göre temiz olunmadığı halde Allahı, atalarının RAB Allahı'nı aramak için yüreğini hazır-lamış olan herkese, iyi olan RAB bağış-lasın, diye onlar için dua etti.
20 Ve RAB Hizkiya'yı işitti, ve halkı bağışladı.
21 Ve Yeruşalim'de bulunan İsrail çocukları yedi gün Mayasız Ekmek Bayramı'nı büyük sevinçle yaptılar; ve Levililer ve kâhinler yüksek sesli müzik aletleriyle RAB'be ezgiler söyleyerek her gün RAB'bi övüyorlardı.
22 Ve Hizkiya RAB'bin hizmetinde anlayışları iyi olan tüm Levililer'in yüreklerine söyledi. Ve esenlik kurban-ları keserek; ve atalarının Allahı RAB'be şükrederek bayramın yedi gününde yediler.
23 Ve tüm topluluk yedi gün daha yapmak üzere aralarında danıştılar; ve sevinçle yedi gün daha yaptılar.
24 Çünkü Yahuda Kralı Hizkiya toplu-luğa bin boğa ve yedi bin koyun verdi; ve reisler topluluğa bin boğa ve on bin koyun verdiler; ve birçok kâhinler kendilerini kutsal kıldılar.
25 Böylece tüm Yahuda topluluğu, ve kâhinler, ve Levililer, ve İsrail'den gelen tüm topluluk, ve İsrail ülkesinden gelip Yahuda'da oturmuş olan yabancılar sevindi.
26 Böylece Yeruşalim'de büyük sevinç oldu; çünkü İsrail Kralı Davut oğlu Süleyman'ın günlerinden beri Yeruşalim'de bunun gibisi olmadı.
27 O zaman kâhinler, Levililer, kalktılar ve halkı kutsadılar; ve sesleri işitildi, ve duaları Allah'ın kutsal konutuna, yani göğe çıktı.
