VE Davut oğlu Süleyman krallığında kuvvet buldu, ve Allahı RAB onunla beraberdi, ve onu çok büyük etti.
2 O zaman Süleyman tüm İsrail'e, binlerin ve yüzlerin başlarına, ve hakimlere, ve tüm İsrail'de her bir reise, ataların başlarına söyledi.
3 Böylece Süleyman, ve kendisiyle bera-ber tüm topluluk, Gibeon'da olan yüksek yere gitti; çünkü RAB'bin kulu Musa'nın çölde yapmış olduğu Allah'ın Toplanma Çadırı oradaydı.
4 Ama Davut Allah'ın Sandığı'nı Kiryat-yearim'den, onun için hazırladığı yere çıkarmıştı; çünkü Davut onun için Yeru-şalim'de bir çadır kurmuştu.
5 Üstelik Hur oğlu Uri oğlu Bezalel'in yapmış olduğu tunç sunağı, RAB'bin çadırı önüne koydu; ve Süleyman ile topluluk orada aramaya giderlerdi.
6 Ve Süleyman oraya, RAB'bin önüne, Toplanma Çadırı yanındaki tunç sunağa çıktı, ve onun üzerinde bin yakmalık sunu sundu.
7 Allah o gecede Süleyman'a görünüp ona, Sana ne vereyim, iste, dedi.
8 Ve Süleyman Allah'a, Sen babam Davut'a büyük merhamet ettin, dedi, ve onun yerine beni kral ettin.
9 Şimdi, ya RAB Allah, babam Davut'a olan vaadin doğru çıksın; çünkü sen beni çoklukça yerin tozu gibi olan bir halk üzerine kral ettin.
10 Şimdi bana hikmet ve bilgi ver ki, bu halkın önünde çıkıp gireyim; çünkü bu kadar büyük olan bu senin halkına kim hükmedebilir?
11 Ve Allah Süleyman'a, Mademki yüreğinde bu vardı, dedi, ve sen zenginlik, mal ve şeref, ve düşman-larının hayatını istemedin, ne de uzun ömür istedin; ancak seni üzerine kral ettiğim halkıma hükmedesin diye kendin için hikmet ve bilgi istedin;
12 Hikmet ve bilgi sana verildi; ve ben sana öyle zenginlik, ve mal ve şeref vereceğim ki, senden önce olan kral-larda onun benzeri yoktu; ne de senden sonra onun benzeri olacaktır.
13 O zaman Süleyman Gibeon'da olan yüksek yerden, Toplanma Çadırı'nın önünden Yeruşalim'e geldi; ve İsrail üzerine krallık etti.
14 Ve Süleyman savaş arabalarıyla at-lılar topladı; ve kendisinin bin dört yüz arabası, ve on iki bin atlısı vardı; onları araba şehirlerine, ve Yeruşalim'e kralın yanına koydu.
15 Ve kral gümüşle altını Yeruşalim'de taş mertebesine indirdi, ve sedir ağaçla-rını çoklukça vadideki yabanıl incir ağaçları gibi etti.
16 Ve Süleyman'ın atları ve keten ipliği Mısır'dan getirilirdi; kralın tüccar takımı onları sürüyle bir bedele alırlardı.
17 Ve bir savaş arabasını altı yüz, ve bir atı yüz elli şekel gümüşe, Mısır'dan çıkarıp getirirlerdi; ve tüm Hittî kralları için, ve Suriye kralları için de böylece onların eliyle getirilirdi.
