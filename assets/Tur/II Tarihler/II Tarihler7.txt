ŞİMDİ Süleyman dua etmeyi bitirince, ateş gökten indi, ve yakmalık sunuyu ve kurbanları yiyip bitirdi; ve RAB'bin yüceliği evi doldurdu.
2 Ve kâhinler RAB'bin evine giremediler, çünkü RAB'bin evi RAB'bin yüceliğiyle doluydu.
3 Ve tüm İsrail çocukları nasıl ateşin, ve RAB'bin yüceliği evin üzerine indiğini gö-rünce; yüzleri üzerine yere, taş döşeme-nin üzerine kapanıp tapındılar, ve, Çün-kü o iyidir; çünkü merhameti sonsuza dek sürer, diyerek RAB'bi övdüler.
4 O zaman kral ve tüm halk RAB'bin önünde kurbanlar kestiler.
5 Ve Kral Süleyman kurban olarak yirmi iki bin öküz, ve yüz yirmi bin koyun sundu. Böylece kral ve tüm halk Allah'ın evini tahsis ettiler.
6 Ve kâhinler vazifeleri üzere durdular; Levililer de Kral Davut'un RAB'bi övmek için (çünkü merhameti sonsuza dek sü-rer), onlarla övdüğü zaman yapmış ol-duğu RAB'bin müzik aletleriyle durdular; ve kâhinler onların karşısında boruzanlar çaldılar; ve tüm İsrail ayakta duruyordu.
7 Üstelik Süleyman RAB'bin evinin önündeki avlunun ortasını kutsal kıldı; çünkü yakmalık sunularını, ve esenlik sunularının yağını orada sundu, çünkü Süleyman'ın yapmış olduğu tunç sunak yakmalık sunuyu, ve yemelik sunuyu, ve yağı alamadı.
8 Hem de o vakitte Süleyman, Hamat'a girilecek yerden, Mısır Irmağı'na kadar olan tüm İsrail'le beraber, çok büyük bir toplulukla yedi gün bayram etti.
9 Ve sekizinci günde kutsal toplantı yaptılar; çünkü sunağın tahsisini yedi gün olarak, ve bayramı yedi gün olarak tuttular.
10 Ve RAB'bin Davut'a, ve Süleyman'a, ve halkı İsrail'e gösterdiği iyilikten dolayı sevinçli ve iyi yürekli olarak halkı yedinci ayın yirmi üçüncü günü çadırlarına gön-derdi.
11 Böylece Süleyman RAB'bin evini, ve kralın evini bitirdi; ve RAB'bin evinde ve kendi evinde yapmak için kendi yüreğine gelen her şeyi başarıyla yaptı.
12 Ve RAB Süleyman'a geceleyin görünüp ona, Duanı işittim, dedi, ve bu yeri kendime kurban evi diye seçtim.
13 Eğer göğü kaparsam, ve yağmur olmazsa, eğer yeri yiyip bitirsin diye çekirgeye emredersem, ve halkın arasına veba gönderirsem,
14 Eğer adımla çağrılan halkım kendi-lerini alçaltırlarsa, ve dua edip yüzümü ararlarsa, ve kötü yollarından dönerler-se; o vakit gökten işiteceğim, ve onların suçunu bağışlayacağım, ve ülkelerine sağlık vereceğim.
15 Şimdi bu yerde yapılan duayı gözle-rim görücü ve kulaklarım işitici olacaktır.
16 Çünkü şimdi, ebediyen adım orada bulunsun diye, bu evi seçtim ve kutsal kıldım; ve gözlerim ve yüreğim daima orada olacaktır.
17 Ve sen, baban Davut'un önümde yürüdüğü gibi önümde yürürsen, ve tüm sana emrettiklerime göre yaparsan, ve kurallarımı ve hükümlerimi tutarsan;
18 O zaman, İsrail üzerine hükmetmek için senden bir erkek eksik olmayacaktır, diye baban Davut'la antlaşma yaptığım gibi senin krallığının tahtını pekiştiririm.
19 Ama eğer siz saparsanız, ve önü-nüze koyduğum kurallarımı ve emirlerimi bırakırsanız, ve gidip başka ilahlara kulluk ederseniz, ve onlara tapınırsanız;
20 O zaman kendilerine verdiğim ülke-den onları söküp atacağım; ve adıma kutsal kıldığım bu evi önümden atacağım, ve onu tüm halklar arasında mesel ve eğlence edeceğim.
21 Ve bu kadar yüksek olan bu eve, yanından geçen herkes şaşacak, ve diyecek ki, RAB bu ülkeye, ve bu eve niçin böyle etti?
22 Ve diyecekler ki, Çünkü kendilerini Mısır ülkesinden çıkarmış olan atalarının Allahı'nı, RAB'bi bıraktılar, ve başka ilah-ları tuttular, ve onlara tapındılar, ve onlara kulluk ettiler; bundan dolayı tüm bu kötülüğü onların üzerine getirdi.
