VE Yahuda Kralı Yehoşafat Yeruşa-lim'e, evine esenlikle döndü.
2 Ve Hanani oğlu gören Yehu onun önüne çıktı, ve Kral Yehoşafat'a dedi ki, Senin için takvasızlara mı yardım etmek, ve RAB'den nefret edenleri mi sevmek gerek? Bundan ötürü senin üzerine RAB yönünden öfke vardır.
3 Bununla beraber sende iyi şeyler bulundu; çünkü koruları ülkeden kaldırıp attın, ve kendi yüreğini Allah'ı aramak için hazırladın.
4 Ve Yehoşafat Yeruşalim'de kaldı; ve tekrar Beer-şeba'dan Efraim Dağı'na kadar halk arasına çıktı, ve onları atala-rının Allahı RAB'be döndürdü.
5 Ve ülkeye, Yahuda'nın tüm duvarlı şehirlerine, şehir şehir hakimler koydu,
6 Ve hakimlere, Ne yapmakta olduğu-nuza bakın, dedi; çünkü insan için değil, RAB için hükmediyorsunuz; hüküm işinde o sizinle beraberdir.
7 Bunun için şimdi, sizin üzerinizde RAB korkusu olsun; dikkat edin ve onu yapın; çünkü Allahımız RAB indinde haksızlık, ya da hatır saymak, ya da rüşvet almak yoktur.
8 Üstelik Yehoşafat RAB'bin hükümle-rini icra için ve davalar için Yeruşalim'e de Levililer'den, ve kâhinlerden, ve İsrail'in atalar evlerinin başlarından koydu. Ve Yeruşalim'e döndüler.
9 Ve onlara emredip, Böylece, dedi, RAB korkusuyla, sadakatla, ve tüm yürekle davranacaksınız.
10 Ve şehirlerinde oturan kardeşleriniz-den size gelecek her davada, gerek kanla kan arasında olsun, gerekse yasayla emir, kurallar ve hükümler ara-sında olsun, onları uyarın ki, RAB'be karşı suç işlemesinler, ve sizin üzerinize ve kardeşleriniz üzerine öfke gelmesin; böyle edin, ve suç işlememiş olursunuz.
11 Ve, işte, RAB'bin her işi için başkâhin Amarya, ve kralın her işi için Yahuda evinin hükümdarı İsmail oğlu Zebadya sizin başınızdadır; ve önünüzde Levililer memur olacaklar. Kuvvetli olun, ve yapın, ve RAB iyi olanla beraber olacak.
