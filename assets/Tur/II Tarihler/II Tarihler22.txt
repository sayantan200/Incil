VE Yeruşalim'de oturanlar, onun yerine en küçük oğlu Ahazya'yı kral ettiler; çünkü Araplar'la beraber ordu-gâha gelmiş olan çete tüm büyükleri öldürmüştü. Böylece Yahuda Kralı Yeho-ram oğlu Ahazya krallık etti.
2 Ahazya krallık etmeye başladığı zaman kırk iki yaşındaydı; ve Yeruşalim'de bir yıl krallık etti; annesinin adı da Omrinin kızı Atalya'ydı.
3 O da Ahab evinin yollarında yürüdü; çünkü şer yapmak için annesi onun öğütçüsüydü.
4 Bunun için Ahab'ın evi gibi RAB'bin gözü önünde kötülük yaptı; çünkü onun yıkımı için babasının ölümünden sonra onun öğütçüleriydiler.
5 Onların öğüdüyle de yürüyüp, İsrail Kralı Ahab oğlu Yehoram'la beraber Suriye Kralı Hazael'e karşı Ramot-gilead'da savaşmaya gitti; ve Suriyeliler Yoram'ı vurdular.
6 Ve Rama'da Suriye Kralı Hazael'e karşı savaştığı zaman aldığı yaralardan iyi edilmek için Yizreel'e döndü. Ve Yahuda Kralı Yehoram oğlu Azarya, Yizreel'de olan Ahab oğlu Yehoram'ı görmek için indi, çünkü hastaydı.
7 Ve Ahazya'nın Yoram'ın yanına gele-rek helak olması Allah'tandı; çünkü geldiği zaman, Ahab evini kökünden kesmek için RAB'bin meshetmiş olduğu Nimşi oğlu Yehu'ya karşı, Yehoram'la beraber çıktı.
8 Ve vaki oldu ki, Yehu Ahab'ın evine hükmü icra ederken, Yahuda reislerini, ve Ahazya'nın kardeş oğullarını Ahaz-ya'ya hizmet etmekte bulunca, onları öldürdü.
9 Ve Ahazya'yı aradı, ve onu tuttular (ve o Samiriye'de gizlenmekteydi), ve onu Yehu'ya getirdiler, ve onu öldürdüler; ve onu gömdüler, çünkü dediler ki, RAB'bi tüm yüreğiyle aramış olan Yehoşafat'ın oğludur. Ve Ahazya'nın evinde krallığı tutabilecek kuvvet kalmadı.
10 Ama Ahazya'nın annesi Atalya oğlunun öldüğünü görünce, kalktı, ve Yahuda evinin tüm melikâne tohumu yok etti.
11 Ama kralın kızı Yehoşabeat, Ahazya oğlu Yoaş'ı aldı, ve kralın öldürülen oğul-ları arasından onu çaldı, ve onu ve dadısını yataklar odasına koydu. Kâhin Yehoyada'nın karısı, Kral Yehoram'ın kızı olan Yehoşabeat (çünkü o Ahaz-ya'nın kızkardeşiydi) böylece onu öldür-mesin diye Atalya'dan onu gizledi.
12 Ve onlarla beraber altı yıl Allah'ın evinde gizli kaldı; ve Atalya ülke üzerinde kraliçelik etti.
