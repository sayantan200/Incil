VE yedinci yılda Yehoyada kuvvet buldu, ve yüzlerin başları, Yeroham oğlu Azarya, ve Yehohanan oğlu İsmail, ve Obed oğlu Azarya, ve Adaya oğlu Maaseya, ve Zikri oğlu Elişafat'la bir antlaşma yaptı.
2 Ve Yahuda'yı dolaştılar, ve Yahuda'nın tüm şehirlerinden Levililer'i, ve İsrail'in atalar evlerinin başlarını topladılar, ve Yeruşalim'e geldiler.
3 Ve tüm topluluk Allah'ın evinde kralla bir antlaşma yaptılar. Ve onlara, İşte, dedi, Davut oğulları hakkında RAB'bin söylediği gibi, kralın oğlu krallık ede-cektir.
4 Yapacağınız iş şudur: Sizden, Şabat günü giren kâhinlerden ve Levililer'den, üçte biri eşik kapıcıları olacak;
5 Ve üçte biri kralın evinde olacak, ve üçte biri Temel Kapısı'nda olacak; ve tüm halk RAB'bin evinin avlularında olacak.
6 Ama kâhinlerden ve hizmet eden Levililer'den başka RAB'bin evine kimse girmesin; onlar girecekler, çünkü kutsal-dırlar; ama tüm halk RAB'bin bekçiliğini tutacaklar.
7 Ve Levililer, her biri silahları elinde olarak, kralı çepçevre kuşatacaklar; ve eve giren her adam öldürülsün; ve siz kral girdiği ve çıktığı zaman beraberinde olun.
8 Böylece Levililer'le tüm Yahuda kâhin Yehoyada'nın emrettiği her şeye göre yaptılar; Şabat günü girenlerle Şabat günü çıkanları, her biri kendi adamlarını aldı; çünkü kâhin Yehoyada takımlara yol vermedi.
9 Üstelik kâhin Yehoyada yüzlerin baş-larına mızrakları, ve küçük kalkanları, ve büyük kalkanları verdi; bunlar evvelce Kral Davut'un olup Allah'ın evindeydiler.
10 Ve her adamın silahı elinde olarak, tüm halkı, tapınağın sağ tarafından tapı-nağın sol tarafına kadar, sunağın ve evin boyunca çepçevre kralın yanına koydu.
11 O zaman kralın oğlunu çıkardılar, ve başına tacı koydular, ve kendisine tanıklığı verdiler, ve onu kral ettiler; ve Yehoyada ile oğulları onu meshettiler, ve, Yaşasın kral, dediler.
12 Şimdi Atalya koşuşan ve kralı alkışlayan halkın sesini işitince, RAB'bin evine, halkın yanına geldi;
13 Ve baktı, ve, işte, kral girilecek yerde kendi direğinin yanında, ve reislerle boru çalanlar kralın yanında duruyorlardı; ve ülkenin tüm halkı seviniyordu, ve borular çalıyorlardı; ezgiciler de müzik aletleri çalıyorlardı, ve övgü ezgilerini yöne-tiyorlardı. Ve Atalya giysilerini yırtıp bağırdı: Hainlik! Hainlik!
14 O zaman kâhin Yehoyada askerin başında olan yüzlerin başlarını çıkardı; ve onlara, Safların arasından bu kadını çıkarın, dedi; ve onun ardınca gelen her adam kılıçla öldürülsün; çünkü kâhin, Onu RAB'bin evinde öldürmeyin, demişti.
15 Böylece kadının üzerine eller koy-dular; ve kralın evinin At Kapısı'ndan içeri girerken orada onu öldürdüler.
16 Ve Yehoyada, kendisi ve tüm halkla kral arasında, RAB'bin halkı olsunlar diye, antlaşma yaptı.
17 O zaman tüm halk Baal'ın evine gittiler, ve onu yıktılar, ve sunaklarını ve putlarını parçaladılar, ve Baal'ın kâhini Mattan'ı sunaklar önünde öldürdüler.
18 Yehoyada da, RAB'bin evinin memur-larını, Davut'un RAB'bin evinde sınıflara ayırmış olduğu kâhinlerin, Levililer'in, eli altına koydu; bunlar RAB'bin yakmalık sunularını, Musa'nın yasasında yazılmış olduğu gibi, Davut'un tertibine göre sevinçle ezgiler okumakla sunmak içindiler.
19 Ve her hangi bir suretle kirli olan kimse girmesin diye, RAB'bin evinin kapılarına kapıcılar koydu.
20 Ve yüzlerin başlarını, ve soyluları, ve halkın valilerini, ve ülkenin tüm halkını aldı, ve kralı RAB'bin evinden indirdi; ve yukarıki kapıdan geçip kralın evine geldiler, ve krallık tahtı üzerine kralı oturttular.
21 Ve ülkenin tüm halkı sevindiler; ve Atalya'yı kılıçla öldürdükten sonra şehir sustu.
