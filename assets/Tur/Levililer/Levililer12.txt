VE RAB Musa'ya söyleyip dedi ki,
2 İsrail çocuklarına söyleyip de ki, Bir kadın gebe kalır ve erkek çocuk doğurursa, o zaman yedi gün kirli ola-caktır; âdet kirliliği günlerinde olduğu gibi kirli olacaktır.
3 Ve sekizinci günde çocuğun sünnet-derisi etinde sünnet edilecektir.
4 Ve kadın otuz üç gün kendi arınması kanında kalacak; ve arınması günleri do-luncaya kadar kutsal hiçbir şeye dokun-mayacak, ve makdise girmeyecektir.
5 Ama kız çocuk doğurursa, o zaman âdetinde olduğu gibi iki hafta kirli olacak; ve altmış altı gün kendi arınması kanında kalacaktır.
6 Ve erkek çocuk için ya da kız çocuk için arınması günleri dolunca, Toplanma Çadırı'nın kapısına, kâhine, yakmalık sunu olarak bir yıllık bir kuzu, ve günah sunusu olarak bir güvercin yavrusu ya da bir kumru getirecektir;
7 O onu RAB'bin önünde sunacak, ve kadın için kefaret edecek; ve kanamasından temiz olacaktır. Çocuk erkek olsun kız olsun, doğuran kadın için yasa budur.
8 Ve kuzu için gücü yetmezse, o zaman biri yakmalık sunu, ve öbürü günah sunusu olarak iki kumru, ya da iki güvercin yavrusu alacak; ve kâhin onun için kefaret edecek, ve temiz olacaktır.
