VE RAB Musa'ya söyleyip dedi ki,
2 Harun'a, ve oğullarına, ve tüm İsrail çocuklarına söyle, ve onlara de ki, RAB'bin emredip dediği şey şudur:
3 İsrail evinden hangi adam olursa olsun ordugâhta bir öküz, ya da bir kuzu, ya da bir keçi boğazlar, ya da ordugâhtan dı-şarıda boğazlar,
4 Ve onu Toplanma Çadırı'nın kapısına, RAB'bin meskeninin önüne RAB'be sunu olarak sunmak için getirmezse, o adama kan sayılacaktır; kan dökmüştür; ve o adam halkının arasından atılacaktır;
5 Öyle ki, İsrail çocukları açık kırda kurban ettikleri kurbanlarını getirsinler, ve onları RAB'be, Toplanma Çadırı'nın kapısına, kâhine getirsinler, ve onları RAB'be esenlik sunuları kurbanı olarak kurban etsinler.
6 Ve kâhin kanı Toplanma Çadırı'nın kapısında RAB'bin sunağı üzerine ser-pecek, ve yağı RAB'be hoş koku olarak yakacaktır.
7 Ve artık kurbanlarını artlarınca zina ettikleri iblislere kurban etmeyecekler. Bu onlara nesillerince sonsuza dek kural olacak.
8 Ve onlara diyeceksin ki, İsrail çocuk-larından, ya da kendi aralarında misafir olan gariplerden hangi adam olursa ol-sun, yakmalık sunu ya da kurban sunar,
9 Ve onu RAB'be sunmak için Toplanma Çadırı'nın kapısına getirmezse, o adam halkından atılacaktır.
10 Ve İsrail evinden, ya da kendi ara-larında misafir olan gariplerden hangi adam olursa olsun herhangi çeşit kan yerse, ben kan yiyen cana karşı döne-ceğim, ve onu halkının arasından kesip atacağım.
11 Çünkü etbedenin yaşamı kandadır; ve ben onu sunak üzerinde canlarınıza kefaret etmek için size verdim; çünkü can için kefaret eden kandır.
12 Bunun için İsrail çocuklarına dedim ki, Sizden hiçbir can kan yemeyecek, ve aranızda misafir olan garip kan yeme-yecek.
13 Ve İsrail çocuklarından ve aranızda misafir olan gariplerden hangi adam olursa olsun yenilir bir hayvan, ya da kuş avlarsa, onun kanını akıtacak, ve onu toprakla örtecektir.
14 Çünkü her etbedenin yaşamı odur, onun kanı yaşamı içindir; bunun için İsrail çocuklarına dedim ki, Hiçbir çeşit etbedenin kanını yemeyeceksiniz; çünkü her etbedenin yaşamı onun kanıdır; onu her kim yerse atılacaktır.
15 Ve yerli olsun ya da garip olsun, ken-diliğinden ölmüş ya da canavar parça-lamış hayvanın leşini yiyen her can, giysilerini yıkayacak, ve suda yıkanacak, ve akşama kadar kirli olacak; o zaman temiz olacaktır.
16 Ama eğer onları yıkamaz, ve etbe-denini yıkamazsa, o zaman günahını taşıyacaktır.
