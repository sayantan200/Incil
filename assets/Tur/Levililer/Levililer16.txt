VE RAB'bin önüne yaklaştıkları za-man ölen Harun'un iki oğlunun ölü-münden sonra, RAB Musa'ya seslendi;
2 Ve RAB Musa'ya dedi ki, Her vakit kutsal yere, perdenin iç tarafına, sandık üzerindeki Merhamet Kapağı önüne gir-mesin diye kardeşin Harun'a söyle, öyle ki, ölmesin; çünkü Merhamet Kapağı üzerinde bulutta görüneceğim.
3 Harun şununla, günah sunusu olarak genç bir boğayla, ve yakmalık sunu olarak bir koçla kutsal yere girecek.
4 Kutsal keten gömleği giyecek, ve etbedeni üzerinde keten don olacak, ve keten kuşakla kuşanacak, ve keten sarık sarınacak; kutsal giysiler bunlardır; bunun için etbedenini suyla yıkayacak, ve böylece onları giyecektir.
5 Ve İsrail çocukları topluluğundan günah sunusu için keçilerden iki oğlak ve yakmalık sunu için bir koç alacaktır.
6 Ve Harun kendisi için olan günah sunusu boğasını sunacak, ve kendisi ve evi için kefaret edecektir.
7 Ve iki keçiyi alacak, ve onları RAB'bin önünde, Toplanma Çadırı'nın kapısında durduracaktır.
8 Ve Harun bir kura RAB için, ve öbür kura kaçmalık keçi için olmak üzere iki keçi üzerine kura çekecek.
9 Ve Harun RAB için üzerine kura düşen keçiyi getirecek, ve onu günah sunusu olarak sunacaktır.
10 Ama kaçmalık keçi için üzerine kura düşen keçi, onunla kefaret etmek, onu kaçmalık keçi için çöle salıvermek üzere, canlı olarak RAB'bin önünde durdurula-caktır.
11 Ve Harun kendisi için olan günah sunusu boğasını sunacak, ve kendisi için ve evi için kefaret edecek, ve kendisi için olan günah sunusu boğasını boğazlayacak.
12 Ve elleri ince ezilmiş hoş kokulu buhurla dolu olarak, RAB'bin önünde olan sunak üzerindeki ateş korlarıyla dolu bir buhurdan alacak, ve perdenin iç tarafına getirecek;
13 Ve tanıklık üzerinde olan Merhamet Kapağı'nı buhur bulutu örtsün diye, buhuru RAB'bin önünde ateş üzerine koyacak, öyle ki, ölmesin;
14 Ve boğanın kanından alacak, ve parmağıyla Merhamet Kapağı üzerine doğuya doğru serpecek; ve parmağıyla Merhamet Kapağı önünde kandan yedi kez serpecektir.
15 O zaman halk için olan günah sunusu keçisini boğazlayacak, ve onun kanını perdenin iç tarafına getirecek, ve onun kanıyla boğanın kanıyla yaptığı gibi yapacak, ve onu Merhamet Kapağı üzerine, ve Merhamet Kapağı önünde serpecek;
16 Ve İsrail çocuklarının kirliliklerinden, ve tüm günahlarında suçlarından dolayı kutsal yer için kefaret edecek; ve kirlilikleri içinde onlarla beraber duran Toplanma Çadırı için de böyle yapa-caktır.
17 Ve kutsal yerde kefaret etmek için girdiği zaman, kendisi, ve evi, ve tüm İsrail topluluğu için kefaret edip çıkıncaya kadar, Toplanma Çadırı'nda hiçbir adam bulunmayacaktır.
18 Ve RAB'bin önünde olan sunağa çıkacak, ve onun için kefaret edecek, ve boğanın kanından ve keçinin kanından alacak, ve sunağın boynuzları üzerine çepçevre sürecek.
19 Ve kandan onun üzerine parmağıyla yedi kez serpecek, ve İsrail çocuklarının kirliliklerinden onu temizleyecek, ve onu kutsal kılacaktır.
20 Ve kutsal yer, ve Toplanma Çadırı, ve sunak için kefaret etmeyi bitirdiği zaman, canlı keçiyi getirecek;
21 Ve Harun iki elini canlı keçinin başı üzerine koyacak, ve İsrail çocuklarının tüm fesatlarını, ve tüm günahlarında tüm suçlarını onun üzerinde itiraf edecek; ve bunları keçinin başı üzerine koyacak, ve hazırlanmış bir adamın eliyle onu çöle salıverecek;
22 Ve keçi onların tüm fesatlarını kendi üzerinde ıssız bir ülkeye taşıyacak; ve keçiyi çölde salıverecektir.
23 Ve Harun Toplanma Çadırı'na gire-cek, ve kutsal yere girdiği zaman giymiş olduğu keten giysiyi çıkaracak, ve onları orada bırakacak;
24 Ve kutsal yerde etbedenini suyla yıkayacak, ve kendi giysisini giyecek; ve çıkıp kendi yakmalık sunusunu, ve hal-kın yakmalık sunusunu sunacak, ve kendisi için ve halk için kefaret edecektir.
25 Ve günah sunusunun yağını sunakta yakacaktır.
26 Ve kaçmalık keçi için olan keçiyi salıveren adam, giysilerini yıkayacak, ve etbedenini suda yıkayacak, ve ondan sonra ordugâha girecektir.
27 Ve kutsal yerde kefaret etmek için kanı getirilmiş olan günah sunusu boğa-sı, ve günah sunusu keçiyi, ordugâhın dışarısına götürülecek; ve onların derile-rini, ve etlerini, ve gübrelerini ateşte yakacaklar.
28 Ve onları yakan giysilerini yıkayacak, ve etbedenini suda yıkayacak, ve ondan sonra ordugâha girecektir.
29 Ve bu size ebediyen bir kural ola-cak; yedinci ayda, ayın onuncu gününde canlarınızı alçaltacaksınız, yerli olsun ve aranızda misafir olan garip olsun, hiçbir iş yapmayacaksınız;
30 Çünkü o günde kâhin, sizi pak kılmak üzere sizin için kefaret edecektir; öyle ki RAB'bin önünde tüm günahlarınızdan temiz olasınız.
31 Size dinlenme Şabatı olacaktır, ve canlarınızı alçaltacaksınız, ebediyen kuralla.
32 Ve babasının yerine kâhinlik etmek için meshedecek ve tahsis edecek kâhin kefareti icra edecek, ve keten giysiyi, yani kutsal giysiyi giyecek;
33 Ve kutsal makdis için kefaret edecek; ve Toplanma Çadırı için ve sunak için kefaret edecek; ve kâhinler için, ve tüm halkın topluluğu için kefaret edecek.
34 Ve tüm günahları için İsrail çocukları için, yılda bir kez kefaret etmek üzere bu size sonsuza dek kural olacaktır. Ve RAB'bin Musa'ya emrettiği gibi yaptı.
