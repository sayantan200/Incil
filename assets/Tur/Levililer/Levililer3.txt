VE eğer sunusu esenlik sunusu kur-banıysa; eğer sığırdan sunuyorsa, erkek olsun dişi olsun, onu RAB'bin önünde kusursuz sunacaktır.
2 Ve elini sunusunun başı üzerine koya-cak, ve onu Toplanma Çadırı'nın kapı-sında boğazlayacak; ve Harun oğulları kâhinler, kanı sunak üzerine çepçevre serpecekler.
3 Ve esenlik sunusu kurbanından RAB'be ateşle yapılan bir sunu sunacak; içleri kaplayan yağı, ve tüm içler üzerinde olan yağı,
4 Ve iki böbreği, ve onların üzerinde, belin yanında olan yağı, ve karaciğer üzerinde olan zarı böbreklerle beraber ayıracak.
5 Ve Harun oğulları, sunakta, ateş üze-rindeki odunlar üstünde yakmalık sunu-nun üzerinde onu yakacaklar; ateşle yapılan sunu, RAB'be hoş kokudandır.
6 Ve eğer RAB'be esenlik sunusu kurbanı için sunusu davardansa, erkek ya da dişi olsun, onu kusursuz olarak sunacak.
7 Eğer sunusu için kuzu sunuyorsa, o zaman onu RAB'bin önünde sunacak;
8 Ve elini sunusunun başı üzerine koyacak, ve onu Toplanma Çadırı'nın önünde boğazlayacak; ve Harun oğulları onun kanını sunak üzerine çepçevre serpecekler.
9 Ve esenlik sunuları kurbanından RAB'be ateşle yapılan sunu sunacak; onun yağını, kuyruk sokumu yakınından tüm kuyruğu, ayıracak; ve içleri kaplayan yağı, ve içler üzerinde olan tüm yağı,
10 Ve iki böbreği, ve onların üzerinde belin yanında olan yağı, ve karaciğer üzerinde olan zarı böbreklerle beraber ayıracak.
11 Ve kâhin onu sunak üzerinde yaka-cak; RAB'be ateşle yapılan sunu yiye-ceğidir.
12 Ve eğer sunusu bir keçiyse, o zaman onu RAB'bin önünde sunacak;
13 Ve elini onun başı üzerine koyacak, ve onu Toplanma Çadırı'nın önünde boğazlayacak; ve Harun oğulları onun kanını sunak üzerine çepçevre serpe-cekler.
14 Ve RAB'be ateşle yapılan sunu ola-rak sunusunu ondan sunacak; içleri kaplayan yağı, ve içler üzerinde olan tüm yağı,
15 Ve iki böbreği, ve onların üzerinde belin yanında olan yağı, ve karaciğer üzerinde olan zarı böbreklerle beraber ayıracak.
16 Ve kâhin onları sunakta yakacak; hoş koku için ateşle yapılan sunu yiyeceğidir; tüm yağ RAB'bindir.
17 Nesilleriniz için tüm konutlarınızda daimi kural olacak: yağ ve kan hiç yemeyeceksiniz.
