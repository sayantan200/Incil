KALK, parla; çünkü ışığın geldi, ve RAB'bin yüceliği senin üzerine doğdu.
2 Çünkü, işte, dünyayı karanlık, ve halk-ları koyu karanlık örtecek; ama senin üzerine RAB doğacak, ve yüceliği senin üzerinde görünecek.
3 Ve senin ışığına Centiller, ve sana doğan günün parlaklığına krallar gelecek.
4 Çepçevre gözlerini kaldır da bak; hepsi toplanmış sana geliyor; oğulların uzak-tan gelecek, ve kızların yanında besle-necek.
5 O zaman göreceksin, ve yüzün parlayacak, ve yüreğin çarpacak ve genişleyecek; çünkü denizin bolluğu sana döndürülecek, Centiller'in kuvvetleri sana gelecek.
6 Develerin çokluğu, Midyan'ın ve Eyfa'nın hecin develeri seni kaplayacak; Şeba'dan olanların hepsi gelecek; altın ve günnük getirecek, ve RAB'bin övgüle-rini ilan edecekler.
7 Kedar'ın tüm sürüleri sana toplanacak, Nebayot'un koçları sana hizmet edecek; makbul olarak sunağıma çıkacaklar; ve yüceliğimin evini yücelteceğim.
8 Bir bulut gibi, ve yuva deliklerine uçan güvercinler gibi bu uçanlar kim?
9 Gerçekten adalar ve önce Tarşiş ge-mileri beni bekleyecek; öyle ki, uzaktan senin oğullarını, gümüşleri ve altınlarıyla beraber, Allahın RAB'bin adı için, ve İsrail'in Kutsalı için getirsinler; çünkü sana yücelik veren odur.
10 Ve ecnebi oğulları senin duvarlarını yapacak, ve kralları sana hizmet edecek; çünkü seni öfkemde vurdum, ama lütfumla sana merhamet ettim.
11 Bunun için kapıların daima açık dura-cak; gece gündüz kapanmayacaklar; öyle ki insanlar sana Centiller'in kuvvet-lerini getirsinler, ve kralları getirilsin.
12 Çünkü sana kulluk etmeyen ulus ve krallık mahvolacak; evet, o uluslar büsbütün harap olacak.
13 Lübnan'ın yüceliği olan ak çam ağacı, çam ağacı, ve şimşir makdisimin yerini güzelleştirmek için hep birden sana gelecek; ve ayaklarımın yerini görkemli kılacağım.
14 Seni sıkıştıranların oğulları da sana eğilerek gelecek; ve seni hor görenlerin hepsi senin ayaklarının tabanında yere kapanacak; ve sana, RAB'bin şehri, İsrail'in Kutsalı'nın Sion'u, diyecekler.
15 Sen bırakılmış, ve nefret görmüş olduğuna, ve içinden kimse geçmediğine karşılık olarak, seni ebedi övünç, çok kuşakların sevinci kılacağım.
16 Centiller'in sütünü de emeceksin; ve kralların memelerini emeceksin; ve bile-ceksin ki, Kurtarıcın ve Halaskârın RAB, Yakup'un Güçlüsü, benim.
17 Tunç yerine altın getireceğim, ve demir yerine gümüş, ve ağaç yerine tunç, ve taş yerine demir getireceğim. Ve memurlarını esenlik edeceğim, angaryacılarını da doğruluk.
18 Artık ülkende zorbalık, sınırlarında soygun ve kırgın duyulmayacak; ama duvarlarına Kurtuluş, ve kapılarına Övgü adını vereceksin.
19 Gündüzün senin ışığın artık güneş olmayacak; ve aydınlık için ay sana ışık vermeyecek; ancak sonsuz ışığın RAB, ve yüceliğin kendi Allahın olacak.
20 Artık güneşin batmayacak, ve ayın çekilmeyecek; çünkü RAB senin sonsuz ışığın olacak, ve yas günlerin sona erecek.
21 Halkının hepsi de doğru kişiler olacak; yücelik bulayım diye diktiğim fidan, ellerimin işi, ülkeyi ebediyen mülk edinecek.
22 Küçüğü bin kişi, ve ufağı güçlü bir ulus olacak; ben, RAB, zamanı gelince bunu hızlandıracağım.
