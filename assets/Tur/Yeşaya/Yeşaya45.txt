ÖNÜNDE uluslara baş eğdirmek için elini tuttuğum (ve önünde kapı ka-natlarını açmak için kralların belini gev-şeteceğim, ve kapılar kapanmayacak) Koreş'e, meshettiğine, RAB şöyle diyor:
2 Senin önünsıra gideceğim, ve eğri yerleri düzleyeceğim; tunç kapılarını kıracağım, ve demir sürgülerini parçalayacağım;
3 Seni adınla çağıran RAB, İsrail'in Allahı ben olduğumu bilesin diye karan-lığın hazinelerini, ve gizli yerlerin saklı zenginliğini sana vereceğim.
4 Sen beni tanımazken, kulum Yakup, ve seçtiğim İsrail için seni adınla çağır-dım; sana ad taktım.
5 RAB benim, ve başkası yoktur; benden başka Allah yoktur. Sen beni tanımazken, sana kuşak bağladım;
6 Öyle ki, doğudan ve batıdan olanlar benden başkası olmadığını bilsinler; RAB benim, ve başkası yoktur.
7 Işığa biçim veren, ve karanlığı yaratan; esenliği yapan, ve belayı yaratan; tüm bunları yapan RAB benim.
8 Siz gökler, yukarıdan damlatın, ve bulutlar doğruluk akıtsın; toprak açılsın, ve kurtuluş meyvesi versinler, doğruluk da birlikte yerden bitirsin; ben, RAB, onu ben yarattım.
9 Yapıcısı ile çekişenin vay haline! Bir çömlek parçası yerin çömlek parçalarıyla çekişsin! Balçık kendisine biçim verene, Ne yapıyorsun? ya da senin işin, Elleri yok, der mi?
10 Babasına, Ne tevlit ettin? ya da ka-dına, Ne doğurdun? diyenin vay haline!
11 RAB, İsrail'in Kutsalı, ve onun Yapı-cısı, şöyle diyor: Gelecek şeyleri benden sorun; oğullarım için, ve ellerimin işi için bana emredin.
12 Dünyayı ben yaptım, ve onun üze-rinde insan yarattım; gökleri ben, yani benim ellerim yaydı; ve onların tüm ordusuna emrettim.
13 Ben onu doğrulukla ayağa kaldırdım, ve onun tüm yollarını düzleyeceğim; şehrimi o bina edecek, ve esirlerimi üc-ret ve ödül almadan salıverecek, diyor orduların RABBİ.
14 RAB şöyle diyor: Mısır'ın emeği, ve Etiyopya ile uzun boylu Şebalılar'ın ti-careti sana geçecek, ve senin olacaklar; senin ardınsıra yürüyecekler; zincirler içinde geçecekler; ve senin önünde yere kapanacaklar, sana yalvarıp diyecekler ki, Gerçekten Allah sende, ve başkası, başka Allah yok.
15 Gerçekten sen kendini gizleyen bir Allahsın, ey İsrail'in Allahı, Kurtarıcı!
16 Hepsi utandırılacak, hem de rezil ola-cak; put yapanlar hep birlikte şaşkınlığa gidecekler.
17 Ama İsrail RAB'de sonsuz kurtuluşla kurtulacak; çağlar boyunca utandırılma-yacaksınız, ve rezil olmayacaksınız.
18 Çünkü gökleri yaratan RAB, dünyaya biçim veren ve onu yapan Allah'ın ken-disi, o ki onu pekiştirdi, onu boşuna yaratmadı, üzerinde oturulsun diye ona biçim verdi, şöyle diyor: RAB benim; ve başkası yoktur.
19 Ben gizlide, yeryüzünün karanlık bir yerinde konuşmadım; Yakup tohumuna, Beni boş yere arayın, demedim; ben RAB, doğruluk söylerim, doğru olan şeyleri bildiririm.
20 Sizler, uluslardan kaçıp kurtulanlar, toplanın da gelin; bir arada yaklaşın; oyma suretin odununu taşıyanların, ve kurtaramayan ilaha dua edenlerin bilgisi yoktur.
21 Bildirin, ve onları yaklaştırın; evet, birbirine danışsınlar; kadimden bunu duyuran kimdir? o zamandan bunu bildiren kimdir? Ben, RAB, ben değil miyim? ve benden başka Allah yok; adil Allah ve Kurtarıcı; benden başkası yoktur.
22 Yeryüzünün tüm uçları, hepiniz bana bakın da kurtulun; çünkü Allah benim, ve başkası yoktur.
23 Kendi üzerime ant içtim, söz ağ-zımdan doğrulukla çıktı, ve geri dönmez: Her diz bana çökecek, her dil ant içecek.
24 Gerçekten biri diyecek ki, RAB'de doğruluğum ve kuvvetim var; insanlar ona gelecek; ve ona karşı alevlenenlerin hepsi utandırılacak.
25 Tüm İsrail tohumu RAB'de aklanacak, ve övünecekler.
