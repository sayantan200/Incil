DOĞRULUĞUN ardından giden sizler, RAB'bi arayan sizler, beni dinleyin: Yontulup alındığınız kayaya, ve kazılıp çıkarıldığınız taş ocağı çukuruna bakın.
2 Atanız İbrahim'e, ve sizi doğuran Sâra'ya bakın; çünkü tek adamken onu çağırdım, ve kendisini kutsadım, ve onu çoğalttım.
3 Çünkü RAB Sion'u teselli edecek; tüm harabelerini teselli edecek, ve onun çölünü Aden, ve bozkırını RAB'bin bahçesi gibi edecek; orada meserret ve sevinç, şükran ve ezgiler sesi bulu-nacak.
4 Beni iyi dinleyin, halkım; ve bana kulak verin, ey ulusum; çünkü benden bir yasa çıkacak, ve halkın ışığı için hükmümü pekiştireceğim.
5 Doğruluğum yakındır, kurtarışım mey-dana çıktı, ve benim pazılarım halklara hükmedecek; adalar beni bekleyecek, ve pazıma güvenecekler.
6 Gözlerinizi göklere kaldırın, ve aşağıya yeryüzüne bakın; çünkü gökler duman gibi dağılacak, ve yeryüzü giysi gibi eskiyecek; üzerinde oturanlar da öylece ölecek; ama kurtarışım ebediyen olacak, ve doğruluğumun ardı kesilmeyecek.
7 Sizler, doğruluğu bilenler, yasam yüreklerinde olan halk, beni dinleyin; insanların hakaretinden korkmayın; ve onların sövmelerinden yılmayın.
8 Çünkü güve onları giysi gibi yiyecek, ve kurt onları yapağı gibi yiyecek; ama doğruluğum ebediyen, ve kurtarışım nesilden nesle duracak.
9 Ey RAB'bin pazısı, uyan, uyan, kuv-vet giy; geçmiş günlerde, en eski nesil-lerde olduğu gibi uyan! Rahab'ı kesen, ejderhayı yaralayan sen değil misin?
10 Denizi, büyük enginin sularını kurutan, fidyeyle kurtulanlar geçsin diye denizin derin yerlerini yol yapan sen değil misin?
11 Bunun için RAB'bin halas ettikleri dönecek, ve ezgilerle Sion'a varacaklar, ve başları üzerinde sonsuz sevinç olacak; meserrete ve sevince erecekler; ve üzüntüyle inilti kaçıp gidecek.
12 Sizi teselli eden benim, yani benim; sen kimsin ki, ölecek insandan, ve ot gibi olacak insanoğlundan korkuyorsun;
13 Ve gökleri yayan, ve dünyanın temellerini atan, seni yaratan RAB'bi unutuyorsun; ve zorba, helak için hazırlanınca, onun kızgınlığından tüm gün durmadan yılıyorsun? hani, zorbanın kızgınlığı nerede?
14 Sürgün esir acele eder ki, çözülsün; ve çukurda ölmesin, ve ekmeksiz kalmasın.
15 Ama senin Allahın RAB benim, ben ki, dalgaları gürleyen denizi böldüm; onun adı orduların RABBİ'dir.
16 Ve ben gökleri dikmek, ve dünyanın temellerini atmak, ve Sion'a, Halkım sen-sin, demek için sözlerimi senin ağzına koydum, elimin gölgesiyle seni örttüm.
17 Uyan, uyan, ey Yeruşalim, ayağa kalk, sen ki RAB'bin kızgınlık kâsesini onun elinden içtin; sersemlik kâsesini içtin, ve sümürdün.
18 Doğurduğu tüm oğullardan ona yol gösteren yok; ve büyüttüğü tüm oğul-lardan onun elini tutan yok.
19 Senin başına bu iki şey geldi; senin için kim yas tutsun? soygun ve kırgın, kıtlık ve kılıç; seni kiminle teselli edeyim?
20 Oğulların baygın, ağa düşmüş yaban boğa gibi, tüm sokak başlarında yatı-yorlar; RAB'bin kızgınlığıyla, Allahın'ın tekdiriyle dolmuşlar.
21 Sen düşkün, sen ki sarhoş oldun, ama şaraptan değil, bu nedenle şimdi şunu dinle;
22 Rabbin RAB, ve halkının davasını gören Allahın şöyle diyor: İşte, sersemlik kâsesini, yani kızgınlığımın kâsesini senin elinden aldım, artık bir daha onu içmeyeceksin:
23 Ama onu seni sıkıştıranların eline koyacağım, onlar ki, senin canına, Eğil de geçelim, dediler; sen de sırtını toprak gibi, ve sokak gibi, geçenlere koydun.
