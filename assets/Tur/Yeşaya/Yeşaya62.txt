DOĞRULUĞU parlak ışık gibi, ve kurtuluşu yanar meşale gibi ortaya çıkıncaya dek, Sion uğruna susma-yacağım, ve Yeruşalim uğruna rahat etmeyeceğim.
2 Ve Centiller senin doğruluğunu, ve tüm krallar senin yüceliğini görecek; ve RAB'bin ağzı koyduğu yeni bir adla anılacaksın.
3 Ve RAB'bin elinde yücelik tacı, ve Al-lahın'ın elinde melikâne sarık olacaksın.
4 Artık sana, Terk edilmiş, denmeyecek; ve artık senin ülkene, Virane, denmeye-cek; ama sana Hefziba, ve ülkene Büla denecek; çünkü RAB senden hoşlanıyor, ve ülken kocaya varacak.
5 Çünkü bir genç adam erden bir kızla nasıl evlenirse, oğulların da seninle öyle evlenecekler; ve güvey gelinle nasıl se-vinirse, Allahın da seninle öyle sevine-cek.
6 Ey Yeruşalim, duvarlarının üzerine bekçiler diktim; gece gündüz hiç susma-yacaklar; siz, RAB'bi zikredenler, sükût etmeyin,
7 Ve Yeruşalim'i pekiştirinceye dek, dünyada onu övgü kılıncaya dek ona rahat vermeyin.
8 RAB sağ elinin ve kuvvetinin pazısı hakkı için ant içti: Gerçekten senin buğ-dayını yiyecek olsun diye artık düş-manlarına vermeyeceğim; ve onun için emek verdiğin şarabını ecnebi oğulları içmeyecek;
9 Ancak onu devşirenler onu yiyecek, ve RAB'bi övecekler; ve onu toplayanlar kutsallığımın avlularında onu içecekler.
10 Geçin, kapılardan geçin; halkın yolunu hazırlayın; yığın, yüksek yol yığın; taşlarını kaldırıp atın; halklar için bir bayrak dikin.
11 İşte, RAB dünyanın dört bucağına duyurdu: Sion kızına deyin ki, İşte, kur-tuluşun geliyor; işte, ücreti kendisiyle beraberdir, işte, karşılığı önündedir.
12 Ve onlara, Kutsal halk, RAB'bin halas ettikleri, diyecekler; ve sen, Aranmış, Terk edilmemiş şehir, çağrılacaksın.
