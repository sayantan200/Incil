VAY onların haline ki, yardım bulmak için Mısır'a iniyor, ve atlara, ve çok oldukları için savaş arabalarına, ve çok kuvvetli oldukları için atlılara güveni-yorlar, ama İsrail'in Kutsalı'na bakmıyor, ve RAB'bi aramıyorlar!
2 Yine de o hikmetlidir, ve bela getirir, ve sözlerini geri almaz, ama kötülük yapan-ların evine karşı, ve fesat işleyenlerin yardımına karşı kalkar.
3 Şimdi Mısırlılar Allah değil, insandır; ve onların atları ruh değil, etbedendir; RAB elini uzatınca yardım eden sürçecek, yardım gören de düşecek, ve hep birlikte yok olacaklar.
4 Çünkü RAB bana şöyle dedi: Aslan ve genç aslan avı üzerinde nasıl homur-darsa, ona karşı çobanlar kalabalığı çağrıldığı zaman onların sesinden yıl-maz, ve onların gürültüsünden irkilmez, orduların RABBİ de Sion Dağı için, ve onun tepesi için savaşmaya öyle inecek.
5 Uçar kuşlar gibi, orduların RABBİ Ye-ruşalim'i öyle koruyacak; onu koruyacak ve azat edecek, ve geçerek onu kurta-racak.
6 İsrail çocuklarının kendisine karşı ziyadesiyle asi olduğu zata dönün.
7 Çünkü o günde her adam kendi gümüş putlarını ve altın putlarını atacak, o put-ları ki, elleriniz sizin için günah olsun diye yaptılar.
8 O zaman Asurlu kılıçla düşecek, güçlü insanın kılıcıyla değil; ve kılıç onu yiyip bitirecek, sıradan insanın kılıcı değil; ama kılıç önünden kaçacak, ve genç adamları bozguna uğrayacak.
9 Ve korkudan kalesine geçecek, ve reisleri sancaktan yılacak, ateşi Sion'da, ve fırını Yeruşalim'de olan RAB diyor.
