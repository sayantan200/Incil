İŞTE, RAB dünyayı boşaltıyor, ve onu çöl ediyor, ve onu altüst ediyor, ve ora-da oturanları dağıtıyor.
2 Ve olacak ki, halk nasılsa, kâhin de öyle; köle nasılsa, efendisi de öyle; cariye nasılsa, hanımı da öyle; satın alan nasılsa, satan da öyle; alacaklı nasılsa, borçlu da öyle; faiz alan nasılsa, ona faiz veren de öyle olacak.
3 Yer baştan başa boşalacak, ve baştan başa çapul edilecek; çünkü bu sözü RAB söyledi.
4 Yeryüzü yas tutuyor ve soluyor, dünya zayıflıyor ve soluyor, yeryüzünün yüksek halkları zayıflıyor.
5 Yeryüzü de üzerinde oturanların altında kirlendi; çünkü yasalardan öte geçtiler, kanunu değiştirdiler, sonsuz antlaşmayı bozdular.
6 Lanet bundan ötürü dünyayı yiyip bitirdi, ve orada oturanlar suçlu çıktılar; dünyada oturanlar bundan dolayı yandı-lar, ve artakalan insanlar az.
7 Yeni şarap yas tutuyor, asma zayıflı-yor; yürekleri sevinçli olanların hepsi inliyor.
8 Teflerin coşkunluğu kesiliyor, şenlik edenlerin gürültüsü sona eriyor, çengin coşkunluğu kesiliyor.
9 Ezgi eşliğinde şarap içmeyecekler; içenlere içki acı olacak.
10 Issız şehir yıkıldı; kimse girmesin diye her ev kapandı.
11 Şarap için sokaklarda bağırış var; her sevinç karardı, ülkenin coşkusu yok oldu.
12 Şehirde viranelik kaldı, ve kapı vuruşlarla yıkıldı.
13 Çünkü zeytin düşürmek için ağaca vurdukları zaman nasılsa, bağ bozumu bitince artakalan üzümler nasılsa, dünya ortasında, halklar arasında öyle olacak.
14 Bunlar seslerini yükseltecek, RAB'bin görkeminden ötürü ezgiler söyleyecek, yüksek sesle denizden bağıracaklar.
15 Bunun için ateşlerde RAB'bi, yani denizin adalarında İsrail'in Allahı RAB'bin adını yüceltin.
16 Dünyanın sonlarından ezgiler işittik: yani doğruya yücelik! Ama ben dedim ki, Bittim, bittim, vay başıma! hainler hainlik ettiler; evet hainler çok hainlik ettiler.
17 Ey dünyada oturan, korku, ve çukur, ve tuzak senin üzerinde!
18 Ve vaki olacak ki, korku sesinden kaçan çukura düşecek; ve çukurun içinden çıkan tuzağa tutulacak; çünkü yüksekteki pencereler açıldı, ve dünyanın temelleri titriyor.
19 Dünya ezildikçe ezildi, dünya yarıl-dıkça yarıldı, dünya sarsıldıkça sarsıldı.
20 Dünya sarhoş biri gibi sendeleyecek, ve bir salıncak gibi sallanacak; ve suçu kendi üzerine ağır basacak, ve düşecek, ve bir daha kalkmayacak.
21 Ve o günde vaki olacak ki, RAB yük-sekte olanların ordusunu yüksekte, ve yerin krallarını yer üzerinde cezalan-dıracak.
22 Ve esirler çukura nasıl toplanırsa, onlar da bir araya toplanacak, ve zindana kapatılacak; ve çok günlerden sonra yoklanacaklar.
23 O zaman ay kızaracak, ve güneş utanacak; çünkü orduların RABBİ Sion Dağı'nda, ve Yeruşalim'de, ve onun es-kileri karşısında yücelikle krallık edecek!
