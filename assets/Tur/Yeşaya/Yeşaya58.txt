YÜKSEK sesle bağır, esirgeme, sesi-ni boru gibi yükselt, ve halkıma isya-nını, ve Yakup evine günahlarını bildir.
2 Oysa her gün beni arıyor, ve yollarımı bilmekten hoşlanıyor; adalet etmiş, ve Allahı'nın buyruğunu bırakmamış bir ulus gibi benden adaletin hükümlerini soru-yor; Allah'a yaklaşmaktan hoşlanıyorlar.
3 Niçin oruç tuttuk da görmüyorsun? canımızı alçalttık da bilmiyorsun? diyor-lar. İşte, siz orucunuz gününde işinizin peşindesiniz, ve tüm işçilerinizi sıkıştırır-sınız.
4 İşte, siz kavga ve çekişme için, ve şer yumruğuyla vurmak için oruç tutuyor-sunuz; bugün öyle oruç tutmayacaksınız ki, yüksek yerde sesinizi işittiresiniz.
5 Benim seçtiğim oruç, insanın canını alçaltacağı gün, böyle mi olur? saz gibi başını eğmek, ve altına çul ve kül sermek mi? buna mı oruç, ve RAB'be makbul gün, diyorsun?
6 Kötülük zincirlerini açmak, boyunduruk bağlarını çözmek, ve ezilmiş olanları özgür olarak koyuvermek, ve her boyunduruğu kırmak, benim seçtiğim oruç bu değil mi?
7 Kendi ekmeğini aç olanla paylaşmak, ve yurtsuz düşkünleri kendi evine getir-mek, ve çıplağı görünce üstünü örtmek, ve kendi etbedeninden gizlenmemek değil mi?
8 O zaman ışığın tan gibi doğacak, ve şifa tez bulacaksın; ve senin önünden kendi doğruluğun yürüyecek; RAB'bin yüceliği artçın olur.
9 O zaman çağıracaksın, ve RAB cevap verecek; feryat edeceksin, ve, Buradayım, diyecek. Eğer boyundu-ruğu, parmak uzatmayı, ve fesat söyle-meyi ortanızdan kaldırırsan;
10 Ve canının çektiği şeyi aç olana verirsen, ve alçaltılmış canı doyurursan; o zaman zulmet içinde ışığın doğacak, ve karanlığın öğle vakti gibi olacak;
11 Ve daima RAB sana yol gösterecek, ve kurak yerlerde senin canını doyura-cak, ve kemiklerini kuvvetlendirecek; ve sulanmış bir bahçe gibi, ve suları tükenmez bir kaynak gibi olacaksın.
12 Ve senden çıkacak olanlar eski harabeleri bina edecekler; çok nesillerin temellerini dikeceksin; ve sana, Gedik kapatan, Ülkede oturulsun diye yolları eski haline koyan, denilecek.
13 Kutsal günümde dilediğini yaparak Şabat gününü ayak altına almazsan; ve Şabat gününe ferah gün, RAB'bin kutsal gününe izzetli gün dersen; ve kendi yollarında yürümeyerek, kendi zevkini bulmayarak, ve kendi sözlerini söylemeyerek ona izzet verirsen;
14 O zaman zevkini RAB'de bulursun; ve seni dünyanın yüksek yerleri üzerine bindiririm; ve atan Yakup'un mirasıyla seni beslerim; çünkü bunu RAB'bin ağzı söyledi.
