KANATLARIYLA gölgeleyen Etiyopya ırmaklarının ötesindeki ülkenin vay haline!
2 O ülke ki, denizden, ve suların yüzü üzerinden sazdan kayıklarla elçiler gönderir! Ayağına tez ulaklar, ülkesini ırmakların böldüğü, dağılmış ve soyulmuş ulusa, oldukları günden beri korkunç halka, ölçülüp verilmiş ve ayak altında çiğnenmiş ulusa gidin!
3 Siz hepiniz, dünyada oturanlar, ve yer-yüzünün ahalisi, dağların üzerine sancak diktiği zaman görün; ve boru çaldığı zaman işitin.
4 Çünkü RAB bana şöyle dedi: Rahat edeceğim, ve sebze üzerinde olan berrak sıcaklık gibi, ve orak vaktinin sıcaklığındaki çiy bulutu gibi mes-kenimde düşüneceğim.
5 Çünkü bağ bozumundan önce, çiçek-lenme geçince, ve çiçek olgunlaşan koruk olunca, bağcı bıçaklarıyla filizleri kesecek, ve dalları kaldıracak ve kesip atacak.
6 Hepsi birden dağların kuşlarına, ve yerin hayvanlarına bırakılacak; ve kuşlar onların üzerinde yazı geçirecek, ve yerin tüm hayvanları onların üzerinde kışı geçirecekler.
7 O vakitte orduların RABBİ'ne, ülke-sini suların böldüğü, dağılmış ve soyul-muş halktan, oldukları günden beri kor-kunç halktan, ölçülüp verilmiş ve ayak altında çiğnenmiş ulustan, orduların RABBİ'nin adının yerine, Sion Dağı'na, armağan getirilecek.
