ÇÖL ve kurak yer onlar için mesrur olacak; ve bozkır sevinecek, ve gül gibi çiçeklenecek.
2 Bol bol çiçeklenecek, ve sevinçle ve ezgilerle sevinecek; Lübnan'ın yüceliği ona verilecek, Karmel'in ve Şaron'un görkemi, RAB'bin yüceliğini, ve Allahı'mız'ın görkemini görecekler.
3 Zayıf elleri kuvvetlendirin, ve sarsak dizleri pekiştirin.
4 Yürekleri korkak olanlara deyin ki, Kuvvetlenin, korkmayın; işte, Allahınız öçle, yani Allah karşılıkla gelecek; o gelip sizi kurtaracak.
5 O zaman körlerin gözleri açılacak, sağırların da kulakları açılacak.
6 O zaman topal adam geyik gibi sıçra-yacak, ve dilsizin dili ezgiler söyleyecek; çünkü çölde sular, ve bozkırda seller fışkıracak.
7 Ve kızgın kum bir havuz; ve susuz toprak su kaynakları olacak; ejderhaların yattığı konutta kamışlık ve sazlık ile ot olacak.
8 Ve orada anayol, ve bir yol, olacak, ve ona Kutsallık yolu denilecek; murdar kişi ondan geçmeyecek; ancak onlar için olacak; yolcu adamlar, bön kişiler de olsa, onun içine sapmayacaklar.
9 Orada aslan olmayacak, ve yırtıcı hay-van o yolun üzerine çıkmayacak; orada bulunmayacak; ancak orada halas edil-miş olanlar yürüyecek;
10 Ve RAB'bin fidyeyle kurtardıkları dönecek, ve başları üzerinde ezgi ve ebedi sevinçle Sion'a gelecekler; meserrete ve sevince erecekler, ve kederle inilti kaçıp gidecek.
