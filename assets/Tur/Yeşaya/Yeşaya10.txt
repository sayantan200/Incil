DULLARI kendilerine av etsinler, ve yetimleri yağma etsinler diye yoksulları adaletten saptırmak, ve halkımdan fakir olanların hakkını gaspetmek için
2 Haksız fermanlar çıkaranların, ve emrettikleri eğri şeyleri yazanların vay haline!
3 Yoklama gününde, ve uzaktan gelecek harabiyette ne yapacaksınız? yardım için kime kaçacaksınız? ve yüceliğinizi nereye bırakacaksınız?
4 Bensiz esirlerin altında çökecekler, ve öldürülenlerin altında düşecekler. Tüm bunlarla beraber öfkesi geri dönmedi, ama eli hâlâ uzanmış duruyor.
5 Ey Asurlu, öfkemin değneği, ve onla-rın elindeki asa benim gazabımdır.
6 Onu ikiyüzlü bir ulusa karşı göndere-ceğim, ve çapul etsin ve yağma etsin diye, ve onları sokakların çamuru gibi çiğnesin diye gazap ettiğim halka karşı ona emredeceğim.
7 Ama o böyle düşünmüyor, ve yüreği böyle hesap etmiyor; ancak onun yüreğinde olan helak etmek, ve birçok ulusları kesip atmaktır.
8 Çünkü diyor ki, Reislerimin hepsi kral değil mi?
9 Kalno da Karkemiş gibi değil mi? Hamat da Armad gibi değil mi? Samiriye de Damaskus gibi değil mi?
10 Oyma suretleri Yeruşalim'in ve Sami-riye'ninkinden daha iyi olan putların kral-lıklarına elim nasıl eriştiyse,
11 Samiriye'ye ve onun putlarına ne yaptımsa, Yeruşalim'e ve onun putlarına da yapmaz mıyım?
12 Bunun için vaki olacak ki, RAB Sion Dağı'nda ve Yeruşalim'de tüm işini başarınca, Asur Kralı'nın mağrur yüreğinin meyvesini, ve yüksek bakışlarının yüceliğini cezalandıracağım.
13 Çünkü o, Elimin kuvvetiyle ve hikme-timle yaptım, dedi; çünkü ben akıllıyım; ve halkların sınırlarını kaldırdım, ve hazinelerini soydum, ve sakinleri bir yiğit adam gibi indirdim;
14 Ve elim bir yuva bulur gibi halkların malını buldu; ve bırakılmış yumurtaları biri nasıl toplarsa, ben de tüm dünyayı öyle topladım; ve kanat kımıldatan, ve ağız açan, ve cıvıldayan olmadı.
15 Balta kendisiyle kesen kişiye karşı övünür mü? yahut testere kendini salla-yan kişiye karşı kendini büyütür mü? Sanki değnek kendini kaldıranlara karşı sallıyormuş, ya da sanki asa odun olmamış gibi kendini kaldırıyormuş.
16 Bunun için Rab, orduların Rabbi, onun semizleri arasına zayıflık göndere-cek; ve onun yüceliği altında ateş yanar gibi yangın tutuşacak.
17 Ve İsrail'in ışığı ateş, ve onun Kutsalı alev olacak; ve bir günde onun dikenle-rini ve çalılarını yakacak ve yiyip bitirecek.
18 Ormanının ve verimli tarlasının yü-celiğini de, canı ve bedeni de telef edecek; ve onlar bir bayraktarın bayıldığı zaman gibi olacaklar.
19 Ve ormanının artakalan ağaçları az olacak; bir çocuk da onları yazabilir.
20 Ve o günde vaki olacak ki, İsrail'in bakiyesi, ve Yakup evinin kaçıp kurtu-lanları artık bir daha kendilerine vurana değil, ancak RAB'be, İsrail'in Kutsalı'na, gerçekle dayanacaklar.
21 Bakiye, yani Yakup'un bakiyesi, kudretli Allah'a dönecek.
22 Çünkü halkın İsrail denizin kumları gibi olsa da, ancak onlardan bir bakiye dönecek; adaletle yıkım kararlaştırıldı.
23 Çünkü orduların Rab ALLAHI karar-laştırılan yıkımı tüm ülkenin ortasında gerçekleştirecek.
24 Bu yüzden orduların Rab ALLAHI şöyle diyor: Ey sen, Sion'da oturan hal-kım, Asurlu'dan korkma, Mısır'ın ettiği gibi sana değnekle vuracak, ve sana karşı sopasını kaldıracak.
25 Çünkü biraz daha, ve gazap sona erecek, ve öfkem onların yıkımında.
26 Ve Oreb kayasında Midyan vurgu-nunda olduğu gibi, orduların RABBİ kır-bacı ona karşı uyandıracak; ve onun asası deniz üzerinde olduğu gibi, ve onu Mısır'ın üzerine kaldırdığı gibi kal-dıracak.
27 Ve o günde vaki olacak ki, onun yükü senin omzundan, ve boyunduruğu senin boynundan kalkacak, ve meshten ötürü boyunduruk kırılacak.
28 Ayyat'a vardı, Migron'a geçti; ağır-lığını Mikmaş'ta bıraktı;
29 Geçidi geçtiler; Geba'da konakladılar; Rama titriyor; Saul Gibeası kaçtı.
30 Yüksek sesinle bağır, ey Gallım kızı; Laişa'ya kadar duyur, ey zavallı Anatot!
31 Madmena göçtü; Gebim'de oturanlar kaçmak için toplanıyor.
32 O gün de Nob'da duracak; Sion kızı-nın dağına, Yeruşalim Tepesi'ne elini sallayacak.
33 İşte, Rab, orduların RABBİ, yılgınlık zoruyla dalı kesecek; ve uzun boylular devrilecek, ve yüksek olanlar alçaltıla-cak.
34 Ve ormanın sık yerlerini demirle kesecek, ve Lübnan güçlü birinin eliyle düşecek.
