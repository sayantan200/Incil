ŞİMDİ sevgilimin bağı için sevgilimin ezgisini okuyacağım. Toprağı verimli bir tepede sevgilimin bağı vardı;
2 Ve onu çitle kuşatıp taşlarını ayıkladı, ve ona seçme asmalar dikti, ve orta-sında bir kule yaptı, ve içinde bir masara da yaptı; ve üzüm versin diye bekledi, ama yabani üzüm verdi.
3 Ve şimdi, ey Yeruşalim'de oturanlar, ve Yahuda adamları, size yalvarırım, benimle bağım arasında hüküm verin.
4 Bağımda yapmadığım ona yapacak daha ne var? üzüm versin diye ben beklerken niçin yabani üzüm verdi?
5 Ve şimdi bağıma yapacağım şeyi size bildireyim; çitini sökeceğim, ve otlak olacak; duvarını yıkacağım, ve ayak altında çiğnenecek;
6 Ve onu harap edeceğim; budanmaya-cak, ve çapalanmayacak, ama onda çalılarla dikenler bitecek; üzerine yağmur yağdırmasınlar diye bulutlara da emredeceğim.
7 Çünkü ordular RABBİ'nin bağı İsrail evidir, ve onun hoşuna giden fidan Yahuda adamlarıdır; ve adalet bekledi, ama işte zorbalık; doğruluk bekledi, ama işte feryat.
8 Yer kalmayıp kendiler yeryüzü orta-sında yalnız oturuncaya kadar, evi eve katanların, ve tarlayı tarlaya birleştiren-lerin vay haline!
9 Orduların RABBİ kulaklarıma dedi ki, Gerçekten çok evler, yani büyük ve iyi evler ıssız kalacak, içinde oturan olma-yacak.
10 Evet, on dönüm bağ bir bat verecek, ve bir homer tohum bir efa verecek.
11 İçki peşinden koşmak için sabahle-yin erken kalkanların, geceye, şarap onları kızdırıncaya kadar devam eden-lerin vay haline!
12 Ve ziyafetlerinde çenk ile santur, tef ile zurna, ve şarap var; ama RAB'bin yaptığına dikkat etmiyorlar, ve onun ellerinin işine bakmıyorlar.
13 Bu yüzden halkım esirliğe gitti, çünkü bilgileri yoktur; ve itibarlı adamları kıtlığa düştü; ve onların kalabalığı susuzluktan kurudu.
14 Bu yüzden cehennem kendisini genişletti, ve ağzını ölçüsüz açtı; ve onların övündükleri, kalabalıkları, ve onların debdebesi, ve coşan, oraya inecek.
15 Ve hakir adam eğdirilecek, ve güçlü adam alçaltılacak, ve kibirlilerin gözleri alçaltılacak;
16 Ama orduların RAB'bi adalet içinde yükselecek, ve kutsal olan Allah doğru-luk içinde kutsal sayılacak.
17 O zaman kuzular otlaklarındaymış gibi otlayacak; ve semizlerin ıssız kalan yerlerini garipler yiyecek.
18 Fesadı yalan ipleriyle, ve günahı ara-ba urganıyla çeker gibi sürüyenlerin vay haline!
19 Diyorlar ki, Acele etsin, ve işini çabuk yapsın da görelim; ve İsrail'in Kutsalı'nın öğüdü yaklaşıp gelsin ki, onu bilelim!
20 Kötüye iyi, ve iyiye kötü diyenlerin; karanlığı ışık yerine, ve ışığı karanlık yerine koyanların; acıyı tatlı yerine, ve tatlıyı acı yerine koyanların vay haline!
21 Kendi gözlerinde hikmetli olanların, ve kendilerini akıllı görenlerin vay haline!
22 Şarap içmekte yiğit olanların, ve içkileri karıştırmakta zorlu olanların;
23 Rüşvet için kötüyü haklı çıkaranların, ve haklı adamların hakkını elinden çekip alanların vay haline!
24 Bundan dolayıdır ki, ateş anızı nasıl yiyip bitirirse, ve alev kuru otu nasıl telef ederse, onların kökü de böylece çürük-lük gibi olacak, ve onların çiçeği toz gibi havaya uçacak; çünkü ordular RABBİ-nin yasasını kendilerinden attılar, ve İsrail'in Kutsalı'nın sözünü hor gördüler.
25 Bu yüzden halkına karşı RAB'bin öfkesi alevlendi, ve elini onlara karşı uzatıp onları vurdu; ve dağlar titredi, ve onların leşleri sokakların ortasında yır-tıldı. Tüm bunlarla beraber, öfkesi geri dönmedi, ama eli hâlâ uzanmış duruyor.
26 Ve uzaktaki uluslara sancak dike-cek, ve yerin ucundan onları çağırmak için ıslık çalacak; ve, işte, acele ile ça-buk gelecekler.
27 Onların arasında yorgun ve sendele-yen olmayacak; kimse uyuklamayacak, ve uyumayacak; ve bellerinin kemeri çözülmeyecek, ve çarıklarının bağı kopmayacak;
28 Okları sivri, ve yayları hep kurul-muştur; atlarının tırnakları çakmak taşı, ve tekerlekleri kasırga sanılacak;
29 Kükreyişleri aslanınki gibi olacaktır, genç aslanlar gibi kükreyecekler; evet, kükreyip avı kapacaklar, ve onu götü-recekler, ve onu azat eden olmayacak.
30 Ve o günde onlara karşı denizin gür-leyişi gibi gürleyecekler; ve biri karaya bakarsa, işte, karanlık ve sıkıntı; ve onun göklerinde ışık kararmıştır.
