BENİ sormayanlar tarafından ara-nıldım; beni aramayanlar tarafından bulundum; adımla anılmayan bir ulusa, İşte ben, işte ben, dedim.
2 İyi olmayan yolda kendi düşünceleri ardınca yürüyen asi bir halka tüm gün ellerimi uzattım;
3 O halk ki, bahçelerde kurban keserek, ve tuğlalar üzerinde buhur yakarak, dai-ma yüzüme karşı beni öfkelendirir;
4 Mezarlar arasında oturur, ve gizli yer-lerde geceyi geçirir; domuz eti yerler, ve kaplarında iğrenç etlerin suyu var;
5 O halk ki, Yerinde dur, bana yaklaşma, çünkü ben senden daha kutsalım, derler. Onlar benim burnumda duman, tüm gün yanan ateştir.
6 İşte, önümde yazılmış duruyor: Susmayacağım, ama ödeyeceğim, evet, onların bağrına ödeyeceğim,
7 Sizin fesatlarınızla birlikte, atalarınızın fesatlarını, diyor RAB, onlar ki, dağlar üzerinde buhur yaktılar, ve tepeler üze-rinde bana sövdüler; bu nedenle önce kendilerinin işini bağırlarına ölçekle dökeceğim.
8 RAB şöyle diyor: Salkımda yeni şarap bulununca, ve birinin, Onu bozma, çünkü bereket ondadır, dediği gibi, ben de kullarımın hepsini helak etmeyeyim diye, onların uğruna böyle yapacağım.
9 Ve Yakup'tan bir tohum, ve Yahuda'dan dağlarımın bir mirasçısı çıkaracağım; ve seçtiklerim onu miras alacak, ve orada kullarım oturacak.
10 Ve beni aramış olan halkım için Şaron sürülere ağıl, ve Akor Vadisi sığır-lara mandıra olacak.
11 Ama sizler, RAB'bi bırakanlar, kut-sal dağımı unutanlar, o askere sofra kuranlar, ve o adete içmek sunuyu verenler,
12 Ben de sizi kılıca sayacağım, ve hepiniz boğazlanmak için eğileceksiniz; çünkü çağırdığım zaman cevap verme-diniz; söylediğim zaman dinlemediniz; ancak gözümde kötü olanı yaptınız, ve hoşlanmadığım şeyi seçtiniz.
13 Bu yüzden Rab ALLAH şöyle diyor: İşte, kullarım yiyecek, ama siz aç kala-caksınız; işte, kullarım içecek, ama siz susuz kalacaksınız; işte, kullarım sevine-cek, ama siz utanacaksınız;
14 İşte, kullarım yürek sevincinden ezgiler söyleyecekler, ama siz yürek sızısından feryat edecek, ve ruh kırıklığından ötürü uluyacaksınız.
15 Ve seçtiklerime adınızı lanet andı için bırakacaksınız; çünkü Rab ALLAH seni öldürecek; ve kullarını başka adla çağıracak;
16 Şöyle ki, yeryüzünde kendisini kutsa-yan gerçeğin Allahı ile kendisini kutsayacak; ve yeryüzünde ant içen gerçeğin Allahı ile ant içecek; çünkü önceki sıkıntılar unutuldu, ve çünkü gözlerimden örtüldü.
17 Çünkü, işte, ben yeni gökler ile yeni bir yeryüzü yaratırım; ve öncekiler anıl-mayacak, ve akla gelmeyecek.
18 Ancak yarattığımla mesrur olun, ve ebediyen sevinçle coşun; çünkü, işte, ben sevinç olarak Yeruşalim'i, ve meserret olarak onun halkını yaratırım.
19 Ve Yeruşalim'le sevinip coşacağım, ve halkımla mesrur olacağım; ve artık onda ağlayış sesi, ve figan sesi işitilme-yecek.
20 Ne ömrü birkaç günlük çocuk, ne de günlerini doldurmamış yaşlı adam ola-cak; çünkü çocuk yüz yaşında ölecek, ve yüz yaşında olan günahkâr lanetle-necek.
21 Ve evler yapacak, ve oturacaklar; ve bağlar dikecek, ve meyvesini yiyecekler.
22 Onlar bina edip de başkası oturmaya-cak; onlar dikip de başkası yemeyecek; çünkü halkımın günleri ağacın günleri gibi olacak, ve seçtiklerim kendi ellerinin işinden tadını çıkaracaklar.
23 Boş yere emek vermeyecek, ve felaket için doğurmayacaklar; çünkü kendileriyle beraber onlardan çıkanlar RAB'bin kutsadıklarının tohumudur.
24 Ve vaki olacak ki, onlar yakarmadan önce ben cevap vereceğim; ve daha onlar söylerken ben işiteceğim.
25 Kurtla kuzu birlikte otlayacak, ve aslan sığır gibi saman yiyecek; yılan ise, onun yiyeceği toprak olacak. Tüm kutsal dağımda zarar vermeyecek ve helak etmeyecekler, diyor RAB.
