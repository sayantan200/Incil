HABERİMİZE kim inandı? ve RAB'bin pazısı kime açıklandı?
2 Çünkü onun önünde körpe fidan gibi, ve kurak yerden kök gibi çıkacak; ne biçimi ne de güzelliği vardır; ve onu görünce güzellik yoktur ki, gönlümüzü çeksin.
3 Hor görüldü ve insanlar tarafından bı-rakıldı; acıları tanımış, elemler adamı; biz de sanki kendisinden yüzlerimizi giz-ledik; hor görüldü, ve biz onu saymadık.
4 Gerçekten acılarımızı o taşıdı, ve elemlerimizi o yüklendi; yine de biz san-dık ki, o cezaya uğradı, Allah tarafından vuruldu, ve alçaltıldı.
5 Ama isyanlarımız için o yaralandı, fesatlarımız için o zedelendi; esenliği-mizin tedibi onun üzerindeydi; ve onun bereleriyle biz şifa bulduk.
6 Hepimiz koyun gibi yoldan sapmıştık; her birimiz kendi yoluna döndü; ve RAB hepimizin fesadını onun üzerine koydu.
7 O baskı gördü, ve eziyet çekti, ama ağzını açmadı; kesime götürülen kuzu gibi, ve kırkıcılar önünde dilsiz duran koyun gibi, ağzını açmadı.
8 Hapisten ve muhakemeden alındı; ve onun neslini kim beyan edecek? çünkü yaşayanlar diyarından kesilip atıldı; hal-kımın isyanı için vuruldu.
9 Ve mezarını şerirlerle yaptı, ve ölü-münde zenginle; çünkü şiddet yapmadı, ve ağzında hile yoktu
10 Ama onu ezmek RAB'be hoş göründü; onu eleme düşürdü; sen onun canını günah sunusu edince, tohumunu görecek, ömrünün günlerini uzatacak, ve RAB'bin muradı onun elinde ileri gidecek.
11 Canının emeğinden görecek, ve doyacak; doğru kulum birçoklarını kendi bilgisiyle aklayacak; çünkü onların fesat-larını o yüklenecek.
12 Bundan dolayı büyüklerle beraber ona pay vereceğim, ve çapul malını güç-lülerle paylaşacak; çünkü canını ölüme döktü, ve başkaldıranlarla bir sayıldı; birçoklarının günahını da o taşıdı, ve başkaldıranlar için şefaat etti.
