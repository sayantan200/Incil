SENİN hasımlarına adını bildiresin, uluslar senin yüzünden titresinler diye, keşke gökleri yarsan da insen,
2 Eriten ateş yakınca, ateş suları kaynatır gibi, senin yüzünden dağlar aşağa aksın!
3 Sen, beklemediğimiz korkunç şeyleri yaptığın zaman indin, dağlar senin yü-zünden aşağa aktı.
4 Çünkü dünyanın başlangıcından beri, senden başka, ey Allah, kimse işitmedi, ve kulak duymadı, ve göz görmedi ki, kendisini bekleyen için neler hazırladı.
5 Mesrur olup doğruluk işleyeni, senin yollarında seni ananları karşılarsın; işte, sen öfkelendin; çünkü biz günah işledik; onlarda devam var, ve biz kurtulacağız.
6 Çünkü hepimiz bir kirli şey gibi olduk, ve tüm doğruluklarımız pis bezler gibidir; ve hepimiz yaprak gibi soluyoruz; ve bizi fesatlarımız rüzgâr gibi alıp götürdü.
7 Ve senin adını çağıran, sana tutunmak için kendini uyandıran yok; çünkü didarını bizden örttün, ve bizi fesatlarımızdan ötürü yiyip bitirdin.
8 Ama şimdi, ya RAB, Babamız sensin; biz balçığız, ve çömlekçimiz sensin; ve hepimiz senin elinin işiyiz.
9 Ya RAB, çok öfkelenme, ve fesadı ebediyen anma; işte, sana yalvarıyoruz, bak, hepimiz senin halkınız.
10 Kutsal şehirlerin çöl oldu. Sion çöl oldu, Yeruşalim bir virane.
11 Atalarımızın içinde seni övdükleri kutsal ve güzel evimiz ateşle yandı; ve hoşlandığımız yerlerin hepsi harap oldu.
12 Bunlar üzerine, ya RAB, kendini tuta-cak mısın? susacak mısın, ve bizi çok alçaltacak mısın?
