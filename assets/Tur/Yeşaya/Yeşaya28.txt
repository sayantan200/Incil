VAY haline gurur tacının, Efraim sarhoşlarının! şarapla vurulmuş olanların, semiz vadilerinin başında övündüğü güzelliği solan çiçektir!
2 İşte, RAB'bin kuvvetli ve zorlu biri var, dolu fırtınası gibi, harap eden kasırga gibi, taşkın büyük suların fırtınası gibi elle yere çalar.
3 Gurur tacı, Efraim sarhoşları, ayaklar altında çiğnenecek;
4 Ve semiz vadisinin başında, övündüğü güzelliğinin solan çiçeği, yazdan önce ilk yetişen incir gibi olacak; bakan onu görür, eline geçince hemen yutar.
5 O günde orduların RABBİ halkının artakalanlarına yücelik tacı, ve güzellik iklili olacak;
6 Ve hüküm kürsüsünde oturan için ada-let ruhu, ve cengi kapıdan geri sürenler için kuvvet olacak.
7 Ama şunlar da şaraptan sendeliyor, ve içkiden salınıyorlar; kâhinle peygam-ber içkiden sendeliyor, şarap düşkünü-dürler, içkiden sallanıyorlar; görümde yanılıyor, hükümde sürçüyorlar.
8 Çünkü tüm masalar kusmuk ve pislikle dolu, temiz yer yok.
9 Kime bilgi öğretecek? ve öğretiyi kime anlatacak? sütten kesilmiş olan-lara, ve memeden ayrılmış olanlara.
10 Çünkü kural üzerine kural, kural üze-rine kural; hat üzerine hat, hat üzerine hat; biraz burada, biraz şurada olmalı;
11 Çünkü kekeleyen dudaklarla, ve baş-ka dille bu halka söyleyecek;
12 O ki, onlara, Rahat budur ki, yorguna rahat ettirebilirsin; dinlenme de budur, dedi; ama dinlemek istemediler.
13 Ama RAB'bin sözü onlar için kural üzerine kural, kural üzerine kural; hat üzerine hat, hat üzerine hat; biraz bu-rada, biraz şurada oldu; öyle ki, gidip sırtüstü düşsünler, ve kırılsınlar, ve tuzağa düşüp tutulsunlar.
14 Bundan ötürü, siz alaycı adamlar, siz ki, Yeruşalim'de bu halk üzerinde hükümdarlık ediyorsunuz, RAB'bin sözünü işitin:
15 Mademki siz dediniz ki, Ölümle ant-laşma yaptık, ve cehennemle uyuştuk; taşkın bela geçerken bize erişmeyecek; çünkü yalanları kendimize sığınacak yer ettik, ve hilenin altına gizlendik;
16 Bu yüzden Rab ALLAH şöyle diyor: İşte, Sion'da temel olarak bir taş, denen-miş bir taş, temeli emniyetli değerli köşe taşını koydum; iman eden acele etme-yecek.
17 Adaleti de çırpı ipi, ve doğruluğu çekül edeceğim; ve yalanlarla kurulan sığınacak yeri dolu süpürüp götürecek, ve gizlenilen yerin üzerine sular taşacak.
18 Ve ölümle olan antlaşmanız bozula-cak, ve cehennemle olan uyuşmanız durmayacak; taşkın bela geçerken onun-la çiğneneceksiniz.
19 Her geçtikçe sizi kapacak: çünkü sabahtan sabaha, gece gündüz geçecek; ve onun haberini bile almak dehşetli olacak.
20 Çünkü uzanmak için döşek kısa; ve örtünmek için örtü dar.
21 Çünkü RAB Perazim Dağı'nda olduğu gibi kalkacak, Gibeon Vadisi'nde olduğu gibi öfkelenecek ki, işini, kendisine garip gelen işini, ve işçiliğini, kendisine yaban-cı gelen işçiliğini, yapsın.
22 Şimdi bunun için alaycılar olmayın, yoksa zincirleriniz kuvvetlendirilecektir; çünkü tüm dünya için helak fermanını orduların Rabbi ALLAH'tan işittim.
23 Kulak verin, ve sesimi işitin; iyi dinleyin, ve sözümü işitin.
24 Çiftçi eksin diye tüm gün çift sürer mi? toprağını açıp tırmık geçirir mi?
25 Onun yüzünü düzeltince çörek otunu dağıtmaz, ve kimyonu saçmaz mı? ve buğdayı sıralara, ve arpayı ayrılan yeri-ne, ve çavdarı onun kenarına koymaz mı?
26 Çünkü ona kendi Allahı doğru öğretir, ve onu eğitir.
27 Çünkü çörek otu harman döveniyle dövülmez, ve kimyonun üzerinde araba tekerleği döndürülmez; ama çörek otu değnekle, ve kimyon çubukla dövülür.
28 Ekmek buğdayı ezilir, çünkü onu dur-madan dövmez; ve arabasının tekerleği-yle onu kırmaz, ve atlılarıyla onu ezmez.
29 Bu da orduların RABBİ'nden çıkıyor; öğütte harikadır, hikmette üstündür.
