AMOZ oğlu İşaya'nın gördüğü Babil'in yükü.
2 Yüksek dağın üzerine sancak dikin, onlara ses kaldırın, el sallayın da, soylular kapılarına girsinler.
3 Tahsis ettiğim kimselere ben emrettim, öfkemden ötürü yiğitlerimi de, yani benim büyüklüğümle şenlik edenleri çağırdım.
4 Dağlarda kalabalığın gürültüsü, büyük bir halkın gürültüsü gibi! bir araya gelmiş uluslar krallıklarının kargaşalık gürül-tüsü! orduların RABBİ cenk askerlerini yokluyor.
5 Tüm ülkeyi viran etmek için, RAB ve gazabının silahları uzak bir ülkeden, göğün ucundan geliyor.
6 Uluyun! çünkü RAB'bin günü yakındır; Kadir tarafından bir yıkım gibi geliyor.
7 Bu yüzden tüm eller gevşeyecek, ve her insanın yüreği eriyecek;
8 Ve onlara dehşet gelecek; onları ağrı-lar ve elemler tutacak; doğuran kadın gibi ağrı çekecek; şaşkın şaşkın birbirlerine bakacaklar; yüzleri alev yüzü gibi olacak.
9 Ülkeyi çöl etmek için, ve onun içinden günahlı olanlarını helak etmek için, işte, RAB'bin günü, acımayan gün, gazapla ve kızgın öfkeyle geliyor.
10 Çünkü göğün yıldızları, ve onların yıldız kümeleri ışıklarını vermeyecekler; güneş doğunca kararacak, ve ay parlak ışığını vermeyecek.
11 Ve onların kötülüğünden ötürü dünyayı, ve fesatlarından ötürü şerirleri cezalandıracağım; ve kibirlilerin küstahlığını sona erdireceğim, ve korkunç olanların gururunu alçaltacağım.
12 İnsanı has altından, yani insanı Ofir'in saf altınından daha kıymetli kılacağım.
13 Bundan ötürü gökleri titreteceğim, ve ordular RABBİ'nin gazabında, ve kızgın öfkesi gününde dünya yerinden oynayacak.
14 Ve kovalanan ceylan gibi, ve top-layanı olmayan koyun gibi, her adam halkına yönelecek, ve herkes ülkesine kaçacak.
15 Ele geçen herkesin gövdesi delik deşik edilecek; ve onlara katılan herkes kılıçla düşecek.
16 Yavruları da gözleri önünde yere çalınacak; evleri çapul edilecek, ve karı-ları kirletilecek.
17 İşte, ben onlara karşı Medler'i uyan-dıracağım, onlar gümüşe itibar etmez, ve altın ise, ondan gönülleri hoş olmaz.
18 Yayları da genç adamları yere çala-cak; ve rahmin meyvesine acımaya-caklar; gözleri çocukları esirgemeyecek.
19 Ve Allah Sodom'u ve Gomorra'yı yıktığı zaman gibi krallıkların yüceliği, Kildaniler'in gururunun süsü olan Babil de öyle olacak.
20 İçinde ebediyen oturulmayacak, ve nesilden nesle meskûn olmayacak, Arap orada çadır kurmayacak; ve çobanlar orada sürülerini yatırmayacak.
21 Ancak orada çölün yabanıl hayvanları yatacak, ve onların evleri kasvetli yaratıklarla dolu olacak; ve orada baykuşlar yer tutacak, ve satirler orada oynaşacak.
22 Ve adaların yabanıl hayvanları boş evlerinde, ve güzel saraylarında ejder-halar bağıracak; vaktinin gelmesi yakın-dır, ve günleri uzamayacaktır.
