İŞTE, RAB'bin eli kısalmadı ki, kurtaramasın; ve kulağı ağırlaşmadı ki, işitemesin;
2 Ancak sizinle Allahınız arasına fesat-larınız ayrılık koydu, ve günahlarınız onun yüzünü sizden gizledi de sizi işit-miyor.
3 Çünkü elleriniz kanla, ve parmaklarınız fesatla kirlendi; dudaklarınız yalan söyle-di, diliniz kötülük homurdandı.
4 Adalet için bağıran yok, ve gerçek için dava süren yok; boşluğa güveniyor, ve yalan söylüyorlar; kötülüğe gebe kalıyor, ve fesat doğuruyorlar.
5 Zehirli yılan yumurtalarından yavru çıkarıyor, ve örümcek ağı dokuyorlar; onların yumurtalarından yiyen ölür; ve kırılandan engerek çıkar.
6 Ağlarından giysi olmaz, ve işledikle-riyle kendiler örtünmez; yaptıkları fesat işleridir, ve ellerinde zorbalık işi var.
7 Ayakları kötülüğe koşarlar, ve suçsuz kanı dökmeye acele ederler; düşünceleri fesat düşünceleridir; soygun ve kırgın onların yollarında.
8 Esenlik yolunu bilmezler; ve izlerinde hüküm yoktur; kendilerine eğri yollar yaptılar; o yolda yürüyenlerin hiçbiri esenlik bilmeyecek.
9 Bundan ötürü hüküm bizden uzak, ve adalet bize erişmiyor; ışık bekliyoruz, ve, işte zulmet; parıltı bekliyoruz, ama karanlıkta yürüyoruz.
10 Körler gibi duvarı el yordamıyla arı-yor, ve gözleri olmayan gibi yokluyoruz; öğleyin, gecede imiş gibi sürçüyoruz; kuraklıkta ölü adamlar gibiyiz.
11 Hepimiz ayılar gibi homurdanıyor, ve güvercinler gibi çok inliyoruz; hüküm bekliyoruz, ve yok; kurtuluş bekliyoruz, ama bizden uzaktır.
12 Çünkü senin karşında isyanlarımız çoğaldı, ve günahlarımız bize karşı tanıklık ediyorlar; çünkü isyanlarımız yanımızda, fesatlarımız ise, onları biliriz;
13 RAB'be karşı isyan ettik ve yalan söyledik, ve Allahımız'ın ardından döndük, zorbalık ve isyan sözü söyledik, yürekten yalan sözler düşünüp söyledik.
14 Ve hüküm geri çevrildi, ve adalet uzakta duruyor; çünkü şehrin meydanında gerçek düştü, ve hak içeri giremiyor.
15 Evet, gerçek bulunamıyor; ve kötülükten çekinen kendisini soyduruyor. Ve RAB bunu gördü, ve hüküm yokluğu onun gözlerinde kötüydü.
16 Ve gördü ki, adam yoktu, ve şefaatçi bulunmadığına şaştı; bunun için kendisine pazısı kurtarış getirdi; ve doğruluğu, kendisine o destek oldu.
17 Çünkü doğruluğu zırh gibi giyindi, ve kurtarış miğferini başına koydu; ve öç giysilerini giysi gibi giydi, ve gayrete kaftan gibi sarındı.
18 İşleri nasılsa ona göre, kendi hasım-larına kızgınlık, düşmanlarına karşılık ödeyecek; adalara karşılık ödeyecek.
19 Böylece batıdan RAB'bin adından, ve güneş doğmasından yüceliğinden korka-caklar; çünkü düşman bir ırmağın suları gibi gelince, RAB'bin Ruhu ona karşı bir sancak kaldıracak.
20 Ve Sion'a, ve Yakup'ta isyandan dönenlere Halaskâr gelecek, diyor RAB.
21 Bense, diyor RAB, onlarla antlaşmam şudur: Senin üzerinde olan ruhum, ve ağzına koyduğum sözlerim, şimdiden sonsuza dek senin ağzından, ve tohu-munun ağzından, ve tohumunun tohumu ağzından ayrılmayacak, diyor RAB.
