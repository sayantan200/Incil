EZGİLER söyle, ey kısır, sen ki, doğurmadın; ezgilere koyul, ve yüksek sesle bağır, sen ki, doğum ağrısı çekmedin; çünkü bırakılmış kadının çocukları, kocalı kadının çocuklarından çoktur, diyor RAB.
2 Çadırının yerini genişlet, ve konutları-nın perdelerini gersinler; esirgeme; iple-rini uzat, ve kazıklarını pekiştir.
3 Çünkü sağa sola yayılacaksın; ve senin tohumun Centiller'i mülk edinecek, ve ıssız şehirleri halkla dolduracak.
4 Korkma, çünkü utanmayacaksın; ve sıkılma, çünkü yüzün kızarmayacak; çünkü gençliğinin utancını unutacaksın, ve dulluğunun rezilliğini artık anmaya-caksın.
5 Çünkü kocan Yapıcın'dır, onun adı orduların RABBİ'dir; ve İsrail'in Kutsalı'dır senin Halaskârın; ona tüm yeryüzünün Allahı denecektir.
6 Çünkü RAB seni bırakılmış ve ruhu dertli bir kadın gibi, gençlik karısı atılınca nasıl olursa, onun gibi çağırdı, diyor senin Allahın.
7 Çünkü bir an için seni bıraktım; ama büyük merhametlerle seni toplayacağım.
8 Biraz gazapla yüzümü senden bir anlık gizledim; ama sonsuz lütufla sana mer-hamet edeceğim, diyor Halaskârın RAB.
9 Çünkü bu benim için Nuh suları gibidir; çünkü Nuh suları yeryüzünü artık bas-mayacak diye nasıl ant içtimse, sana öfkelenmeyeceğim, ve seni azarlamaya-cağım diye öyle ant içtim.
10 Çünkü dağlar yerinden kalkar, ve tepeler sarsılır; ama lütfum senin üzerin-den kalkmaz, ve esenlik antlaşmam sar-sılmaz, diyor sana merhamet eden RAB.
11 Ey sen, kasırgaya tutulmuş, ve teselli bulmamış düşkün, işte, güzel renklerle taşlarını yerine koyacağım, ve gök yakutlarla temellerini atacağım.
12 Ve yakutlarla pencerelerini, ve kızıl yakutlarla kapılarını, ve değerli taşlarla tüm çevreni yapacağım.
13 Ve tüm çocukların RAB tarafından eğitilmiş olacak; ve çocuklarının esenliği çok olacak.
14 Doğrulukla pekişeceksin; sıkıntıdan uzak olacaksın, çünkü korkmayacaksın; ve yılgınlıktan, çünkü sana yaklaşma-yacak.
15 İşte, onlar toplanırlar, ama benden değil; sana karşı kim toplanırsa, senin uğruna düşecektir.
16 İşte, kor ateşine üfleyen, ve işine gö-re alet çıkaran demirciyi ben yarattım; ve helak etsin diye yıkıcıyı ben yarattım.
17 Sana karşı yapılan hiçbir silah işe yaramayacak; ve hükümde sana karşı kalkan her dili suçlu çıkaracaksın. RAB'bin kullarının mirası budur, ve onların doğruluğu bendendir, diyor RAB.
