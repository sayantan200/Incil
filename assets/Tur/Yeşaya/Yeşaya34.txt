SİZ uluslar, işitmek için yaklaşın; ve siz halklar, iyi dinleyin; yeryüzü, ve onun içindekiler; dünya, ve ondan çıkan her şey işitsin.
2 Çünkü RAB'bin öfkesi tüm ulusların üzerine, ve kızgınlığı onların tüm ordu-larının üzerinedir; onları büsbütün helak etti, onları boğazlanmaya verdi.
3 Öldürülmüş olanları da dışarı atılacak, ve leşlerinin kokusu çıkacak; ve kanla-rıyla dağlar eriyecek.
4 Ve göğün tüm ordusu eriyecek, ve gökler tomar gibi dürülecek; ve tüm onların ordusu, asmadan yaprak dökülür gibi, ve incir ağacından dökülen incir gibi dökülecek.
5 Çünkü kılıcım gökte kanıncaya kadar içecek; işte, İdumea üzerine, ve lanet ettiğim halkın üzerine hüküm için inecek.
6 RAB'bin kılıcı kanla doldu, yağla, ve kuzuların ve keçilerin kanıyla, koçların böbreklerinin yağıyla yağlandı; çünkü RAB'bin Bozra'da kurbanı, ve İdumea ülkesinde büyük kırımı var.
7 Ve onlarla beraber tek boynuzlular, ve boğalarla beraber buzağılar inecek; ve onların ülkesi kana doyacak, ve yağdan onların toprağı semizlenecek.
8 Çünkü RAB'bin öç günü, Sion davası için karşılık yılıdır.
9 Ve onun dereleri zifte, ve onun toprağı kükürde dönecek, ve ülke yanan zift olacak.
10 Gece gündüz sönmeyecek; dumanı ebediyen tütecek; nesilden nesle ıssız kalacak; daima ve ebediyen içinden kimse geçmeyecek.
11 Ancak karabatak ile balaban kuşu-nun mülkü olacak, ve orada baykuşla karga oturacak; ve şaşkınlık ipini, ve boşluk çekülünü onun üzerine gerecek.
12 Beylerini krallığa çağıracaklar, ama hiçbiri orada olmayacak; ve tüm reisleri bir hiç olacak.
13 Ve saraylarında dikenler, hisarlarında ısırganlar ve kara dikenler bitecek; ve ejderhaların konutu, baykuşların avlusu olacak.
14 Çölün yabanıl hayvanları da adanın yabanıl hayvanlarıyla buluşacak, ve yaban keçisi arkadaşına ses verecek; evet, cüce baykuş orada yerleşecek, ve kendisi için istirahat yeri bulacak.
15 Baykuş yuvasını orada yapacak, ve yumurtlayacak, ve yavrularını çıkaracak; ve kendi gölgesinde toplayacak; akba-balar da orada, her biri kendi eşiyle toplanacak.
16 RAB'bin kitabında araştırın, ve oku-yun; bunlardan hiçbiri noksan kalmaya-cak, hiçbirinin eşi eksilmeyecek; çünkü benim ağzım emretti, ve onun ruhu onları topladı.
17 Ve onlar için o kura çekti, ve onun eli ölçü ipiyle onlara pay etti; ebediyen onların mülkü olacak; nesilden nesle orada oturacaklar.
