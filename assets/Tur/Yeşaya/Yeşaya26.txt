Ogünde Yahuda ülkesinde şu ezgi söylenecek: Kuvvetli bir şehrimiz var; Allah duvarlar ve burçlar için kurtarışı koyacak.
2 Kapıları açın da gerçeği koruyan doğru ulus içeri girsin.
3 Aklı sana dayananı tam bir esenlik içinde saklarsın; çünkü o sana güvenir.
4 RAB'be ebediyen güvenin; çünkü RAB YEHOVA'da sonsuz kuvvet var.
5 Çünkü yüksekte oturanları, yüce şehri indirir; onu alçaltır, yere kadar alçaltır; toprağa kadar indirir.
6 Ayak, yani fakirlerin ayakları, ve yoksulların adımları onu çiğneyecek.
7 Adilin yolu dürüstlüktür; sen, en dürüst olan, adilin yolunu doğrultursun.
8 Evet, ya RAB, hükümlerinin yolunda seni bekledik; canımızın isteği senin adına, ve senin anılmanadır.
9 Geceleyin seni canımla diledim; evet, erken seni içimde ruhumla arayacağım; çünkü senin hükümlerin yeryüzünde olunca, dünyada oturanlar doğruluğu öğrenecek.
10 Kötüye lütfedilsin, yine doğruluğu öğrenmez; dürüstlük diyarında haksızlık eder, ve RAB'bin görkemini görmez.
11 Ya RAB, elin yükselince, görmüyorlar; ama görecekler, ve senin halkına olan kıskançlıklarından utanacaklar; evet, senin düşmanlarının ateşi onları yiyip bitirecek.
12 RAB, bize esenlik vereceksin; çünkü bizim içimizde tüm işlerimizi de sen başardın.
13 Ey Allahımız RAB, senden başka efendiler bize egemenlik ettiler; ama senin adını biz ancak seninle anacağız.
14 Onlar öldüler, yaşamayacaklar; vefat etmişler, kalkmayacaklar; bundan ötürü onları yokladın ve helak ettin, ve onların tüm anılmasını yok ettin.
15 Ulusu çoğalttın, ya RAB, ulusu çoğalttın; yücelik buldun; onu yeryüzünün tüm uçlarına kadar kaldırdın.
16 RAB, sıkıntıda seni aradılar; kendilerine tedibin erince bir dua döktüler.
17 Doğurma vaktine yaklaşan gebe kadın, ağrı çektiği, ve ağrılarında bağırdığı gibi, ya RAB, senin önünde biz de öyle olduk.
18 Gebe kaldık, ağrılar çektik, sanki rüzgâr doğurduk; dünyada azatlık sağlayamadık; ve dünyada oturanlar düşmediler.
19 Senin ölü adamların yaşayacak; benim ölü bedenimle birlikte kalkacaklar. Sizler toprak içinde sakin olanlar, uyanın ve ezgiler söyleyin; çünkü çiylerin otların çiyi gibidir, ve yer ölüleri dışarı atacak.
20 Gel, halkım, kendi iç odalarına gir, ve ardında kapılarını kapa; gazap geçinceye kadar biraz gizlen.
21 Çünkü, işte, fesatlarından ötürü dünyada oturanları cezalandırmak için RAB yerinden çıkıyor; dünya da kanını açığa koyacak, ve öldürülenlerini artık örtmeyecek.
