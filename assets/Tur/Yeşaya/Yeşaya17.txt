DAMASKUS'UN yükü. İşte, Damas-kus şehirlikten çıkarıldı, ve bir yığın virane olacak.
2 Aroer şehirleri terk edildi; sürülerin yeri olacak; yatacaklar, ve onları korkutan olmayacak.
3 Ve Efraim'den hisar, ve Damaskus'tan ve Suriye'nin bakiyesinden krallık kalkacak; İsrail çocuklarının yüceliği gibi olacaklar, diyor orduların RABBİ.
4 Ve o günde vaki olacak ki, Yakup'un yüceliği azalacak, ve onun semiz eti zayıflayacak.
5 Ve orakçı ekini nasıl toplarsa, ve koluyla başakları nasıl biçerse, öyle olacak; ve Refaim Vadisi'nde bir adam nasıl başakları toplarsa, öyle olacak.
6 Ama onda artakalan üzüm bırakı-lacak, ağaçtan zeytin düşürüldüğü gibi, tepedeki dalın ucunda iki üç tane, mey-veli ağacın dallarının ucunda dört beş tane olacak, diyor İsrail'in Allahı RAB.
7 O günde insan Yapıcısı'na yönelecek, ve gözleri İsrail'in Kutsalı'na bakacak.
8 Ve kendi ellerinin işi olan sunaklara yönelmeyecek; ve parmaklarının yap-tığına bakmayacak, ne korularına, ne de suretlerine.
9 Onun kuvvetli şehirleri o günde İsrail çocukları yüzünden ormanda ve dağ başında bırakılmış yerler gibi olacak; ve çöl olacaklar.
10 Çünkü kurtuluşunun Allahı'nı unuttun, ve kuvvetinin kayasını anmadın; bundan ötürü hoş fidanlar dikeceksin, ve ecnebi çubuklar dikeceksin.
11 Gündüz diktiğini yetiştireceksin, ve sabahleyin tohumunu çiçeklendire-ceksin; ama keder ve öldürücü elem gününde hasat yığıntı olacak.
12 Vay haline! çok halkın kalabalığının ki denizlerin gürültüsü gibi gürlüyor; ve halkların çağlayışının ki kuvvetli suların çağlayışı gibi çağlıyor.
13 Uluslar çok suların çağlayışı gibi çağ-layacak; ama Allah onları azarlayacak, ve uzağa kaçacaklar, ve rüzgârın önünde dağların saman ufağı gibi, ve kasırga önünde yuvarlanan şey gibi kovulacaklar.
14 Ve akşam vaktinde, işte dehşet, ve sabah olmadan yok oldu. Bizi çapul edenlerin payı, ve bizi soyanların hissesi budur.
