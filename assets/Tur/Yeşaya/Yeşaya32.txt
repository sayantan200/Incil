İŞTE, bir kral doğrulukla krallık edecek, ve reisler adaletle hükmedecek.
2 Ve insan rüzgârdan saklanacak bir yer gibi, ve sağanağa karşı örtülü bir yer gibi, çorak yerde akar sular gibi, yorucu diyarda büyük kaya gölgesi gibi olacak.
3 Ve görenlerin gözleri yumulmayacak, ve işitenlerin kulakları dikkatli olacak.
4 Tez canlıların yüreği de bilgiyi anlaya-cak, ve pelteklerin dili açıkça söylemekte tez olacak.
5 Artık ahmağa asil, ve cimriye cömert denilmeyecek.
6 Çünkü ahmak, fesat işlemek, ve RAB'be karşı yanlış sözler söylemek, açın canını boş bırakmak, ve susamışa içeceği esirgemek için ahmakça söyleyecek, ve yüreği fesat işleyecek.
7 Cimrinin aletleri de kötüdür; yoksul doğrulukla söylese bile, kötü düzenler tasarlar ki, fakirleri yalan sözlerle helak etsin.
8 Ama asil olan asil şeyler tasarlar; ve asil şeylerle dikili duracaktır.
9 Siz kadınlar, rahat içinde yaşayanlar, kalkın; sesimi işitin, siz kaygısız kızlar; sözüme kulak verin.
10 Yılın üzerine günler geçecek ve siz titreyeceksiniz, siz kaygısız kadınlar; çünkü bağ bozumu sona erecek, yemiş devşirimi gelmeyecek.
11 Titreyin, siz kadınlar, rahat içinde yaşayanlar; sarsılın, siz kaygısızlar; soyunun ve kendinizi çıplak edin, ve bellerinize çul kuşanın.
12 Memeler için, güzel tarlalar için, meyveli asma için dövünecekler.
13 Halkımın toprağı üzerinde, evet, şen-likli şehirde tüm ferah evleri üzerinde dikenler ve çalılar bitecek.
14 Çünkü saraylar ıssız kalacak; kalaba-lıklı şehir bırakılacak; hisar ve kale ebe-diyen mağaralar, yaban eşeklerinin sevindiği yer, sürülerin otlağı olacak;
15 O vakte kadar ki, üzerimize yukarı-dan ruh dökülecek, ve çöl verimli tarla olacak, ve verimli tarla orman sayılacak.
16 O zaman adalet çölde sakin olacak; ve doğruluk verimli tarlada oturacak.
17 Ve doğruluğun işi esenlik olacak; ve doğruluğun sonucu ebediyen huzur ve güven olacak.
18 Ve halkım esenlik yurdunda, ve emniyetli konutlarda, ve huzurlu rahat yerlerde oturacak.
19 Vakit ki, dolu orman üzerine yağacak; ve şehir alçak yerde, alçak olacak.
20 Tüm suların kenarında tohum eken, öküzle eşeğin ayağını dolaşmaya gönderen sizlere ne mutlu!
