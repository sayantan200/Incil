VE vaki oldu ki, Kral Hizkiya bunu işitince, giysisini yırttı, ve çul sarınıp RAB'bin evine girdi.
2 Ve ev halkı üzerinde olan Elyakim'i, ve yazman Şebna'yı, ve kâhinlerin ihtiyarla-rını çul sarınmış olarak Amoz oğlu Peygamber İşaya'ya gönderdi.
3 Ve ona dediler ki, Hizkiya şöyle diyor: Bugün sıkıntı, ve azar, ve küfür günüdür; çünkü çocuklar doğum yerine geldi, ama doğuracak güç yok.
4 Yaşayan Allah'ı aşağılamak için efen-disi Asur Kralı'nın gönderdiği Rabşake'nin sözlerini belki senin Allahın RAB işitir de, Allahın RAB'bin işitmiş olduğu o sözlerden ötürü azarlar; bu nedenle, elde bulunan geri kalanlar için yalvarmanı yükselt.
5 Böylece Kral Hizkiya'nın kulları İşaya'ya geldiler.
6 Ve İşaya onlara dedi ki, Efendinize şöyle söyleyeceksiniz: Rab şöyle diyor: Asur Kralı'nın uşaklarının bana küfret-mek için söyledikleri işittiğin sözlerden ötürü korkma.
7 İşte, ben onun içine bir ruh koyacağım, ve bir haber işitecek, ve kendi ülkesine dönecek; ve ülkesinde onu kılıçla düşü-receğim.
8 Böylece Rabşake döndü, ve Asur Kralı'nı Libna'ya karşı savaşmakta buldu; çünkü Lakiş'ten göç ettiğini işitmişti.
9 Ve Etiyopya Kralı Tirhaka için, Sana karşı savaşmak üzere çıktı, diye işitti. Ve bunu işitince Hizkiya'ya ulaklar gönderip dedi ki,
10 Yahuda Kralı Hizkiya'ya söyleyip şöyle diyeceksiniz: Yeruşalim Asur Kralı'nın eline verilmeyecek diye, güvendiğin Allahın seni aldatmasın.
11 İşte, Asur krallarının tüm ülkeleri büs-bütün yok ederek onlara yapmış olduk-ları şeyleri sen işittin; ve sen azat edilir misin?
12 Atalarımın helak ettikleri ulusları, Gozan'ı, ve Haran'ı ve Rezef'i ve Telas-sar'daki Eden çocuklarını ilahları azat ettiler mi?
13 Hamat Kralı, ve Arpad Kralı, ve Sefarvaim Şehri'nin, Hena'nın ve İvva'nın Kralı nerede?
14 Ve Hizkiya mektubu ulakların elin-den aldı, ve onu okudu; ve Hizkiya RAB'bin evine çıktı; ve onu açıp RAB'bin önüne koydu.
15 Ve Hizkiya RAB'be dua edip dedi ki,
16 Ey keruvimler arasında oturan ordu-ların RABBİ, İsrail'in Allahı, tüm dünya krallıklarının Allahı sensin, ancak sensin; göğü ve yeri sen yaptın.
17 Ya RAB, kulağını eğ ve işit; ya RAB, gözlerini aç, ve gör; ve Sanherib'in yaşayan Allah'ı aşağılamak için gönderdiği tüm sözleri işit.
18 Ya RAB, Asur kralları gerçi tüm ulusları ve onların ülkelerini harap ettiler,
19 Ve ilahlarını ateşe attılar; çünkü onlar ilah değil, ancak insan ellerinin işi, ağaç ve taş idiler; bunun için onları yok ettiler.
20 Şimdi bunun için, ya RAB Allahımız, onun elinden bizi kurtar da, tüm dünya krallıkları bilsinler ki, RAB sensin, ancak sensin.
21 O zaman Amoz oğlu İşaya Hizki-ya'ya gönderip dedi ki, İsrail'in Allahı RAB şöyle diyor: Mademki Asur Kralı Sanherib'e karşı bana dua ettin,
22 Onun hakkında RAB'bin söylediği söz şudur: Sion kızı, erden kız, seni hor gördü, ve seninle istihza etti; Yeruşalim kızı senin ardından baş salladı.
23 Kimi aşağıladın ve kime küfrettin? ve kime karşı ses yükselttin ve gözlerini yukarı kaldırdın? yani İsrail'in Kutsalı'na karşı!
24 Kendi kullarının eliyle RAB'bi aşağı-layıp dedin ki, Dağların tepesine, Lübnan'ın yanlarına savaş arabalarımın kalabalığıyla çıktım; ve uzun sedir ağaçlarını, ve seçme ak çam ağaçlarını keseceğim; ve sınırının yükseğine, Karmeli'nin ormanına gireceğim:
25 Ben kuyu kazdım ve sular içtim, ve ayağımın tabanıyla kuşatılmış yerlerin tüm ırmaklarını kuruttum.
26 Uzak zamandan beri onu nasıl yap-tığımı, ve onu eski günlerden beri tasar-ladığımı işitmedin mi? şimdi onu yaptım ki, duvarlı şehirleri viran yığınlarına dön-dürmek senin işin olsun.
27 O şehirlerde oturanların gücü bundan ötürü azdı, yılgınlığa ve utanca düştüler; kırın otu gibi, ve yeşil ot gibi, damların otu gibi, ve yetişmeden rüzgârın yaktığı ekin gibi oldular.
28 Ama senin oturuşunu, ve çıkıp girişi-ni, ve bana karşı kükreyişini biliyorum.
29 Bana karşı kükrediğin için, ve küs-tahlığın kulaklarıma erdiği için halkamı burnuna, ve gemimi dudaklarına taka-cağım, ve seni geldiğin yoldan geri döndüreceğim.
30 Ve sana belirti şu olacak; bu yıl ken-diliğinden çıkanı, ve ikinci yıl ondan çıkanı yiyeceksiniz; ve üçüncü yılda ekin ve biçin, bağlar dikin, ve onların meyve-sini yiyin.
31 Ve Yahuda evinin kaçıp kurtulan bakiyesi aşağıya doğru kök salacak, ve yukarıya doğru meyve verecektir.
32 Çünkü bir bakiye Yeruşalim'den çıka-cak, kaçıp kurtulanlar da Sion Dağı'n-dan. Bunu ordular RABBİ'nin gayreti yapacaktır.
33 Bundan dolayı RAB Asur Kralı için şöyle diyor: Bu şehre gelmeyecek, ve oraya ok atmayacak, ve onun karşısına kalkanla çıkmayacak, ve ona karşı met-ris kurmayacak.
34 Geldiği yoldan geri dönecek, ve bu şehre gelmeyecek, diyor RAB.
35 Çünkü kendim için ve kulum Davut'un hatırı için, kurtarayım, diye bu şehri koruyacağım.
36 O zaman RAB'bin meleği çıktı, ve Asur ordugâhında yüz seksen beş bin kişiyi vurdu; ve sabahleyin erken kalktıkları zaman, işte, hepsi ölmüş leşlerdi.
37 Böylece Asur Kralı Sanherib göç edip gitti, ve geri döndü, ve Nineve'de oturdu.
38 Ve vaki oldu ki, kendi ilahı Nisrok'un evinde tapınırken oğulları Adrammelek ve Şarezer onu kılıçla vurup Ararat ülkesine kaçtılar. Ve yerine oğlu Esar-haddon krallık etti.
