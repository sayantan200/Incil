KRAL Uzziya'nın öldüğü yılda, Rabbi yüce ve yüksek bir taht üzerinde oturmakta gördüm; ve etekleri tapınağı dolduruyordu.
2 Onun üstünde Serafimler duruyordu; her birinin altı kanadı vardı; ikisiyle yüzünü örtüyor, ve ikisiyle ayaklarını örtüyor, ve ikisiyle uçuyordu.
3 Ve biri öbürüne seslenip diyordu ki, Orduların RABBİ kutsal, kutsal, kutsal-dır; tüm yeryüzü onun yüceliğiyle dolu.
4 Ve seslenenin sesinden kapıların temelleri sarsıldı, ve ev dumanla doldu.
5 O zaman dedim ki, Vay başıma! çünkü mahvoldum; zira ben dudakları kirli bir adamım, ve dudakları kirli bir halkın içinde oturuyorum; çünkü gözle-rim Kral'ı, orduların RABBİ'ni gördü.
6 O zaman Serafimler'den biri bana doğru uçtu, ve elinde bir kor vardı; maşayla onu sunağın üzerinden almıştı;
7 Ve onu ağzım üzerine koyup, İşte, dedi, senin dudaklarına bu dokundu; ve fesadın kaldırıldı, ve günahın giderildi.
8 RAB'bin sesini de işittim, Kimi gönde-reyim, ve bizim için kim gidecek? diyordu. O zaman, İşte ben, beni gönder, dedim.
9 Ve o, Git, dedi, ve bu halka söyle ki, İşittikçe işitin, ama anlamayın; ve gördükçe görün, ama bilmeyin.
10 Bu halkın yüreğini semizlet, ve ku-laklarını ağırlaştır, ve gözlerini kapat da gözleriyle görmesinler, ve kulaklarıyla işitmesinler, ve yürekleriyle anlamasın-lar, ve dönüp şifa bulmasınlar.
11 O zaman, Ne vakte kadar, ya RAB? dedim. Ve o cevap verdi: O vakte kadar ki, şehirler viran ve kimsesiz, ve evler insansız kalacak, ve toprak büsbütün çöl olacak;
12 Ve RAB adamları uzaklara atacak, ve ülkenin ortasında boş bırakılmış yerler çok olacak.
13 Ama yine onda onda bir bulunacak, ve o dönecek, ve yenilecek; yaprakları döktüğü zaman gövdesi kalan çitlenbik ağacı ve meşe gibi; böylece kutsal tohum onun gövdesi olacak.
