YA RAB, Allahım sensin; seni yük-seltirim, senin adını överim; çünkü sen harika şeyler yaptın, eskiden beri tasarıların sadakat ve hakikattir.
2 Çünkü sen şehirden bir yığın, duvarlı şehirden bir virane yaptın, ecnebilerin sarayını şehirlikten çıkardın; ebediyen yapılmayacaktır.
3 Bundan ötürü güçlü halk seni yücelte-cek; heybetli ulusların şehri senden korkacak,
4 Çünkü korkunçların soluğu duvara çarpan sağanak gibi olunca, sen fakir için hisar, sıkıntısı içinde yoksul için hisar, sağanağa karşı sığınacak yer, sıcağa karşı gölgelik oldun.
5 Kurak yerde sıcağın ettiği gibi, ecne-bilerin velvelesini alçaltacaksın; bulut gölgesiyle sıcak azaldığı gibi, korkunç-ların dalı alçalacak.
6 Ve bu dağda orduların RABBİ tüm halklara semiz şeylerden bir ziyafet, eski şaraplardan, ilikle dolu semiz şeylerden, süzme eski şaraplardan ziyafet verecek,
7 Ve tüm halkları örten örtünün yüzünü, tüm uluslar üzerine çekilmiş perdeyi bu dağda yok edecek.
8 Ölümü zaferde yutacak; ve Rab ALLAH tüm yüzlerden gözyaşlarını silecek; ve halkının utancını tüm yeryüzünden kaldıracak; çünkü bunu RAB söyledi.
9 Ve o günde denilecek ki, İşte, Allahımız budur; onu bekledik, ve bizi kurtaracaktır; RAB budur; onu bekledik, onun kurtarışıyla mesrur olacağız ve sevineceğiz.
10 Çünkü RAB'bin eli bu dağda rahat edecek; ve gübre yığınındaki saman nasıl çiğnenirse, Moab da onun altında çiğnenecek.
11 Ve yüzen yüzmek için ellerini uzattığı gibi onların ortasında ellerini uzatacak; ve onların gururunu ellerinin hüneriyle beraber alçaltacak.
12 Ve senin duvarlarının yüksek hisarını yıkacak, alçaltacak, ve toprağa, yani toza kadar indirecek.
