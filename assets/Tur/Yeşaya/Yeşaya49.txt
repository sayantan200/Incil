EY adalar, beni işitin; ve uzaktaki halklar, iyi dinleyin; ana rah-mindeyken RAB beni çağırdı; annemin karnındayken adımı andı;
2 Ve ağzımı keskin kılıç gibi etti; elinin gölgesinde beni gizledi; ve beni cilalı bir ok etti; kendi ok kılıfında beni sakladı;
3 Ve bana, Kulumsun, ey İsrail, Sende yücelik bulacağım, dedi.
4 O zaman dedim ki, Boşuna emek verdim, kuvvetimi bir hiç için, ve boş yere tükettim; yine de hüküm RAB'bin yanındadır, ve ücretim Allahım'ın yanın-dadır.
5 Ve şimdi, Yakup'u tekrar ona getirmek için, beni kendisine kul olmak üzere, daha rahimden bana biçim veren RAB diyor ki, İsrail RAB'be toplanmazsa da, RAB'bin gözünde ben yücelik bula-cağım, ve Allahım kuvvetim olacak.
6 Ve o dedi ki, Yakup'un oymaklarını yeniden yerlerine dikmek, ve İsrail'in esirgenmiş olanlarını geri getirmek için bana kul olman hafif bir şeydir; seni Centiller'e de ışık olarak vereceğim ki, yeryüzünün ucuna kadar benim kurtarışım olasın.
7 İnsanın hor gördüğü, ulusun iğrendiği, hükümdarların kölesi olan adama İsrail'in Halaskârı ve Kutsalı RAB şöyle diyor: Sadık olan RAB'den, ve İsrail'in Kutsalı'ndan ötürü krallar görüp ayağa kalkacak, reisler de tapınacak, ve o seni seçecek.
8 RAB şöyle diyor: Makbul vaktinde seni işittim, ve kurtuluş gününde sana yardım ettim; ve seni koruyacağım, ve seni halka antlaşma olarak vereceğim ki, yeryüzünü pekiştiresin, ıssız kalmış mirasları paylaştırasın;
9 Tutsaklara, Çıkın; karanlıkta olanlara, Açığa gelin, diyesin. Onlar yollarda otla-yacak, ve tüm yüksek yerlerde otlakları olacak.
10 Acıkmayacak, susamayacaklar; sıcak ve güneş onlara vurmayacak; çünkü onlara merhamet eden kendilerine yol gösterecek, yani onları su pınarlarına iletecek.
11 Ve tüm dağlarımı yol edeceğim, ve yüksek yollarım yücelecek.
12 İşte, bunlar uzaktan, ve, işte, bunlar kuzeyden ve batıdan, şunlar da Sinim ülkesinden gelecek.
13 Ey gökler, ezgiler söyleyin; ve ey yeryüzü, sevinçle coş; ve ey dağlar, ezgilere koyulun; çünkü RAB halkını teselli etti, ve kederli olanlarına merhamet gösterecek.
14 Ama Sion dedi ki, RAB beni bıraktı, ve Rab'bim beni unuttu.
15 Kadın emzikteki çocuğunu unutabilir mi ki, kendi rahminin oğluna acımasın? evet, onlar unutabilir, ama ben seni unutmam.
16 İşte, iki elimin ayasına seni nakşet-tim; duvarların daima karşımda.
17 Senin çocukların acele edecek; seni yıkıp harap edenler içinden çıkacak.
18 Çepçevre gözlerini kaldır da bak; onların hepsi toplanıyor, ve sana geli-yorlar. RAB diyor ki, Varlığım hakkı için, onların hepsini süs gibi takınacaksın, ve bir gelinin yaptığı gibi onları kuşana-caksın.
19 Çünkü, viran ve ıssız yerlerin, ve yıkımının ülkesi, gerçekten şimdi oturan-lardan ötürü dar olacak, ve seni yutanlar uzak olacaklar.
20 Yitirdiğin çocuklardan sonra olan çocukların, Bu yer bana dar geliyor; bana yer ver de oturayım, dediklerini kulakların yine işitecek.
21 O zaman içinden diyeceksin ki, Ben evlatlarımdan olmuş, tek başıma, sür-gün, ve öteye beriye dolaşırken bunları bana kim tevlit etti? ve bunları kim büyüttü? işte, ben yalnız kalmıştım; bunlar, neredeydi bunlar?
22 RAB ALLAH şöyle diyor: İşte, Cen-tiller'e elimi kaldıracağım, ve halklara bayrağımı yükselteceğim; ve senin oğul-larını kucaklarında getirecekler, ve senin kızların omuzlarında taşınacak.
23 Ve krallar sana lala, ve kraliçeleri sa-na dadı olacak; yere kapanıp ayaklarının tozunu yalayacaklar; ve bileceksin ki, RAB benim; ve beni bekleyenler utan-dırılmayacak.
24 Güçlünün elinden çapul malı alına-cak mı, ya da usulüne göre esir düşenler azat olacak mı?
25 Ama RAB şöyle diyor: Güçlünün de esirleri elinden alınacak, korkunç adamın aldığı çapul malı da azat edilecek; çünkü seninle çekişenle ben çekişeceğim, ve senin çocuklarını ben kurtaracağım.
26 Ve sana işkence edenlere kendi etlerini yedireceğim; ve kendi kanlarıyla tatlı şarap içmiş gibi sarhoş olacaklar; ve her etbeden bilecek ki, Kurtarıcın ve Halaskârın RAB, Yakup'un Güçlüsü benim.
