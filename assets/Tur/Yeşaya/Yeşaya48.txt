BUNU dinleyin, ey Yakup evi, siz ki, İsrail adıyla anılırsınız, ve Yahuda sularından çıktınız; RAB'bin adıyla ant içersiniz, ve İsrail'ın Allahı'nı anarsınız, ama bunu gerçekle ve doğrulukla yapmazsınız.
2 Çünkü onlar, kutsal şehirden oldukla-rını söyler, ve İsrail'in Allahı'na daya-nırlar; onun adı orduların RABBİ'dir
3 Önceki şeyleri başlangıçtan beri bildirdim; ve ağzımdan çıktılar, ve onları duyurdum; onları ansızın yaptım, ve gerçekleştiler.
4 Senin inatçı, ve boynunun demir sinir, ve alnının tunçtan olduğunu bildiğim için,
5 Onu sana başlangıçtan beri bildirdim; olmadan önce sana duyurdum; yoksa derdin ki, Onları yapan putumdur, onları emreden oyma suretim ve dökme suretim.
6 İşittin, hepsine bak; ve bunu duyurma-yacak mısınız? sana bu zamandan yeni şeyler, gizli şeyler bildirdim, ve sen onları bilmiyordun.
7 Onlar başlangıçtan değil, şimdi yara-tıldı; ve bugünden önce onları işitmedin; yoksa sen, İşte, onları biliyordum, der-din.
8 Evet, işitmedin; evet, bilmedin; evet, o zamandan kulağın açılmadı; çünkü bilir-dim ki, çok hainlik edecektin, ve daha ana rahminden sana başkaldıran denili-yordu.
9 Adım uğruna öfkemi geciktireceğim, ve övgümden ötürü seni kesip atmaya-yım diye senden kendimi tutacağım.
10 İşte, seni arıttım, ama gümüşle değil; seni sıkıntı ocağında seçtim.
11 Bunu kendim için, kendim için yapa-cağım; çünkü adıma neden kirletilsin? yüceliğimi de başkasına vermem.
12 Ey Yakup, ve çağırdığım İsrail, beni dinle: Ben oyum; ilk benim, son da benim.
13 Benim elim de yerin temelini koydu, ve sağ elim gökleri yaydı; ben onlara seslenince, birlikte dikilip dururlar.
14 Hepiniz toplanın, ve dinleyin; onların arasında bu şeyleri kim bildirdi? RAB onu sevdi; onun murat ettiği şeyi Babil'e yapacak, ve pazısı Kildaniler'in üzerinde olacak.
15 Ben, yani ben, söyledim; evet, onu ben çağırdım, onu getirdim, ve yolunu başarılı kılacak.
16 Bana yaklaşın, bunu dinleyin: Baş-langıçtan beri gizlice söylemedim; vaki olduğu zamandan beri ben oradayım; ve şimdi Rab ALLAH ve onun Ruhu beni gönderdi.
17 RAB, senin Halaskârın, İsrail'in Kut-salı şöyle diyor: Faydalı olanı sana öğreten, yürüyeceğin yolda seni güden, Allahın RAB benim.
18 Keşke emirlerimi iyi dinleseydin! o zaman esenliğin ırmak gibi, doğruluğun da deniz dalgaları gibi olurdu;
19 Tohumun da kum gibi, ve sulbünden çıkanlar onun taneleri gibi olurdu; huzu-rumdan adı kesilip yok olmazdı.
20 Babil'den çıkın; Kildaniler'den kaçın; ezgiler sesiyle bildirin, bunu duyurun, yeryüzünün ucuna kadar onu çıkarın; deyin ki, Kulu Yakup'u RAB halas etti.
21 Ve onları çöllerde yürütürken susamadılar; onlar için kayadan sular akıttı; kayayı da yardı, ve sular fışkırdı.
22 RAB diyor ki, Şerirlere esenlik yoktur.
