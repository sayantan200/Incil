SUR'UN yükü. Siz Tarşiş gemileri, uluyun, çünkü o harap oldu, öyle ki ev yok, girilecek yer yok! Kittim ülke-sinden onlara bildirildi.
2 Adada oturanlar, susun; denizden geçen Sayda tüccarları seni doldurdu.
3 Ve büyük sular üzerinde onun geliri Şihor'un zahiresi, ırmağın orak ürünüydü; ve ulusların alış veriş yeri orasıydı.
4 Ey Sayda, utan; çünkü deniz, denizin kuvvetli hisarı söyleyip dedi ki, Ne ağrı çekerim, ne de doğururum, ne genç adamlar beslerim, ne de bakireler büyü-türüm.
5 Mısır hakkındaki haberden olduğu gibi, Sur'un haberinden de çok acı duyacak-lar.
6 Tarşiş'e geçin; siz adada oturanlar, uluyun.
7 Şenlikli şehriniz bu mu? o şehir ki, eskiliği eski günlerdendir; kendi ayakları gurbette kalmak için onu uzaklara götürecek.
8 Taçlar giydiren Sur'a karşı bu işi kim tasarladı? o şehir ki, tüccarları reislerdi, iş adamları dünyanın itibarlı kişileriydi.
9 Her yüceliğin gururunu bozmak, dün-yanın tüm itibarlılarını hakarete düşürmek için, bu işi orduların RABBİ tasarladı.
10 Kendi ülkeni ırmak gibi geç, ey Tarşiş kızı; artık kuvvet yok.
11 Denizin üzerine elini uzattı, krallıkları titretti; hisarlarını harap etsin diye RAB tüccar kentine karşı emretti.
12 Ve dedi ki, Artık bir daha sevinçle coşmayacaksın, ey mazlum bakire, Sayda kızı; kalk, Kittim'e geç; orada da sana rahat yok.
13 Kildaniler ülkesine bak! bu halk yoktu; Asurlu onu çölde oturanlara kuruncaya kadar; onlar kulelerini diktiler; onun sa-raylarını yükselttiler; ve o onu virane etti.
14 Uluyun, siz Tarşiş gemileri; çünkü kuvvetiniz harap oldu.
15 Ve o günde vaki olacak ki, yetmiş yıl, bir kralın günlerine göre, Sur unutulacak; yetmiş yıl bitince, Sur fahişe gibi türkü söyleyecek.
16 Bir çenk al, şehri dolaş, sen unu-tulmuş fahişe; seni hatırlasınlar diye iyi çal, çok türküler söyle.
17 Ve yetmiş yıl bitince vaki olacak ki, RAB Sur'u yoklayacak, ve şehir fahişelik ücretine dönecek, ve yeryüzündeki tüm dünya krallıklarıyla fahişelik edecek.
18 Ve onun ticari eşyasıyla ücreti RAB'be kutsallık olacak; hazineye konulmayacak, ve saklanmayacak; çünkü doyuncaya kadar yesinler, ve dayanıklı giysi giysinler diye, onun ticari eşyası RAB'bin önünde oturanlar için olacak.
