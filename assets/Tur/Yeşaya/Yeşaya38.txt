OGÜNLERDE Hizkiya ölüm derece-sinde hastalandı. Ve Amoz oğlu Peygamber İşaya ona gelip dedi ki, RAB şöyle diyor: Evine vasiyet et, çünkü öleceksin, ve yaşamayacaksın.
2 O zaman Hizkiya yüzünü duvara çevirdi, ve RAB'be yalvarıp dedi ki,
3 Ve, Ya RAB, sana yalvarırım, senin önünde gerçekle ve tüm yürekle nasıl yürüdüğümü, ve senin gözünde iyi olanı yaptığımı hatırla. Ve Hizkiya çok ağladı.
4 O zaman RAB'bin sözü İşaya'ya gelip dedi ki,
5 Git, ve Hizkiya'ya söyle: Atan Davut'un Allahı RAB şöyle diyor: Senin duanı işit-tim, gözyaşlarını gördüm; işte, günlerinin üzerine on beş yıl katacağım.
6 Ve Asur Kralı'nın avucundan seni, ve bu şehri azat edeceğim; ve bu şehri koruyacağım.
7 Ve RAB'bin söylemiş olduğu bu şeyi yapacağına RAB tarafından sana belirti şu olacak;
8 İşte, Ahaz'ın güneş saatinde güneşle dereceler üzerinde inmiş olan gölgeyi on derece geri alacağım. Böylece güneş, üzerinde inmiş olduğu güneş saatinde on derece geri geldi.
9 Yahuda Kralı Hizkiya, hasta olup hastalığından şifa bulunca şunu yazdı:
10 Günlerimin öğle vaktinde mezar kapı-larına inmek üzereyim; yıllarımın bakiye-sinden mahrum kaldım, dedim.
11 RAB'bi, yaşayanlar diyarında RAB'bi görmeyeceğim; dünyada oturanlar ara-sında artık insan görmeyeceğim, dedim.
12 Yaşım göç etti, ve bir çoban çadırı gibi yanımdan sürüldü; hayatımı bir çul-ha gibi dürdüm; o beni erişten kesecek; sabahtan akşama dek beni sona erdi-receksin.
13 Sabaha kadar bekledim; aslan nasıl kırarsa, o tüm kemiklerimi öyle kıracak; sabahtan akşama dek beni sona erdi-receksin.
14 Turna ya da kırlangıç nasıl cıvıldarsa, öyle cıvıldadım; kumru gibi inledim; gözlerim yukarı bakmaktan zayıflıyor; ya RAB, bana gadrediyorlar, sen bana kefil ol.
15 Ne diyeyim? bana söyleyen de odur, yapan da kendisidir. Canımdaki acılıktan ötürü tüm ömrümce ağır ağır yürüye-ceğim.
16 Ya Rab, insanlar bu şeylerle yaşarlar; ve ruhumun hayatı hep bu şeylerdedir; bunun için beni iyileştireceksin, ve beni yaşatacaksın.
17 İşte, esenlik yerine büyük acılık geldi; ama canımı sevdiğin için çürüme çukurundan onu azat ettin; çünkü tüm günahlarımı arkana attın.
18 Çünkü mezar seni övemez, ölüm sana şükredemez; çukura inenler senin gerçeğine umut bağlayamazlar.
19 Yaşayan, yaşayan, bugün benim yaptığım gibi seni o övecek; çocuklara senin gerçeğini baba bildirecek.
20 RAB beni kurtarmaya hazırdı; bunun için RAB'bin evinde ömrümüzün tüm günlerinde, ezgilerimi telli çalgılarla söyleyeceğiz.
21 Çünkü İşaya demişti ki, Kuru incir alsınlar, ve ezip çıbanın üzerine koysun-lar, ve iyileşecektir.
22 Hizkiya da, RAB'bin evine çıkacağı-ma belirti nedir? demişti.
