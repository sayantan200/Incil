DENİZ çölünün yükü. Güneyde kasır-galar nasıl zorlu saldırırsa, çölden, korkunç ülkeden, o da öyle geliyor.
2 Bana çetin bir görüm bildirildi; hain hainlik etmede, harap eden de harap etmede. Ey Elam, çık; ey Medya onu sar; tüm iniltilerini sona erderdim.
3 Bundan ötürü belime sancı yapıştı; beni, doğuran kadının ağrıları gibi ağrılar tuttu; bunu işitince büküldüm; bunu görünce şaştım.
4 Yüreğim şaşkın oldu, beni dehşet yıldırdı; sefalı gecemi dertli geceye döndürdü.
5 Sofrayı hazırlayın; bekçi koyun, yiyip için; kalkın, ey reisler! kalkanı yağlayın.
6 Çünkü Rab bana şöyle dedi: Git, bekçi dik; gördüğünü bildirsin;
7 Ve bir savaş arabası, beraberinde bir çift atlı, bir savaş arabası eşek, ve bir savaş arabası deve gördü; ve dikkatle, çok dikkatle dinledi.
8 Ve, Aslan, diye bağırdı, Ey efendim, daima gündüzün kule üzerinde duru-yorum, ve tüm geceler nöbetimde bekli-yorum;
9 Ve işte bir savaş arabası insan, beraberinde bir çift atlı geliyor. Ve cevap verip dedi ki, Yıkıldı, Babil yıkıldı; ve ilahlarının tüm oyma putları yere çalınıp parçalandı.
10 Ey benim dövmem, ve harmanımın buğdayı! İsrail'in Allahı, ordular RABBİ'n-den işittiğimi size bildirdim.
11 Duma'nın yükü. O bana Seir'den sesleniyor: Bekçi, geceden ne var? Bekçi, geceden ne var?
12 Bekçi dedi ki, Sabah geliyor, gece de geliyor; eğer sormak istiyorsanız sorun; geri dönüp gelin.
13 Arabistan üzerinde yük. Ey Deda-nim'in kervanları, Arabistan ormanında geceleyeceksiniz.
14 Tema ülkesinde oturanlar susamış olana su getirdi, kaçmış olanı ekmek-leriyle karşıladılar.
15 Çünkü kılıçların önünden, yalın kılıcın önünden, ve kurulmuş yayın yüzünden, ve savaşın ağırlığı yüzünden kaçtılar.
16 Çünkü Rab bana şöyle dedi: Bir yıl içinde, ücretlinin yıllarına göre, ve Kedar'ın tüm yüceliği sona erecek;
17 Ve okçular sayısının artakalanları, Kedar çocuklarının yiğitleri az olacak; çünkü İsrail'in Allahı RAB bunu söyledi.
