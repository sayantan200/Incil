EY Babil kızı, bakire kız, aşağı in de toprakta otur, yere otur; ey Kildaniler kızı, taht yok; çünkü artık sana nazik ve nazlı denilmeyecek.
2 Değirmen taşları al da un öğüt; peçeni aç, eteği kaldır, baldırı aç, ırmaklardan geç.
3 Çıplaklığın açılacak, evet, aybın görü-lecek; ben öç alacağım, ve adam gibi sana uğramayacağım.
4 Halaskârımız ise, orduların RABBİ onun adıdır, İsrail'in Kutsalı!
5 Ey Kildaniler kızı, sessiz otur, ve karanlığa gir; çünkü artık sana, Krallıklar hanımı denilmeyecek.
6 Halkıma öfkelendim, mirasımı kirlet-tim, ve onları senin eline verdim; sen onlara merhamet etmedin; yaşlının üzerinde boyunduruğunu çok ağır ettin.
7 Ve sen, Sonsuza dek hanımefendi olacağım, dedin; o kadar ki, bu şeyleri yüreğine koymadın, ve bunun sonraki sonunu hatırlamadın.
8 Bunun için şimdi bunu dinle, sen zevk düşkünü, sen ki, emniyette oturuyorsun, ve yüreğinde, Ben varım, ve benden başkası yok; dul oturmayacağım, evlat acısı görmeyeceğim, diyorsun:
9 Ama bu iki şey, evlat acısı ve dulluk, birden, bir günde senin başına gelecek; afsunculukların çok, büyücülüklerin bol olduğu halde tam olarak senin başına gelecekler.
10 Çünkü kendi şerrine güvendin, Gören yok, dedin; hikmetin ve bilgin seni şaşırttı; ve kendi yüreğinde, Ben varım, ve benden başkası yok, dedin.
11 Bundan ötürü başına bela gelecek; onun ne vakit doğacağını bilmeyeceksin, başına felaket düşecek; onu atamaya-caksın; ve bilmediğin yıkım ansızın senin üzerine gelecek.
12 Çocukluğundan beri emek verdiğin büyülerinle, ve bol afsunlarınla şimdi dur; belki fayda görebilirsin, belki galebe çalarsın.
13 Aldığın öğütlerin çokluğundan yorul-dun; yıldız falcılar, yıldızlara bakanlar, ay başlarında ne olacağını bildirenler, şimdi kalksınlar da başına gelecek şeylerden seni kurtarsınlar.
14 İşte, onlar anız gibi olacak; onları ateş yakacak; alevin kudretinden canla-rını azat etmeyecekler; ne ısınmak için kor, ne de karşısında oturulacak ateş olacak.
15 Emek verdiğin adamlar böyle olacak; çocukluğundan beri seninle alış veriş edenlerden herkes kendi vatanı yolunda avare olacak; seni kurtaran olmayacak.
