MISIR'IN yükü. İşte, RAB tez giden buluta binmiş, ve Mısır'a gelecek; ve Mısır'ın putları onun huzurundan titre-yecek; ve Mısır'ın yüreği kendi içinde eriyecek.
2 Ve Mısırlılar'ı Mısırlılar'a karşı ayaklan-dıracağım; ve herkes kardeşine karşı, ve herkes komşusuna karşı, şehir şehre karşı, krallık krallığa karşı savaşacak.
3 Ve Mısır'ın ruhu içinde kalmayacak; ve onun öğüdünü bozacağım; ve putlara, ve büyücülere, ve cincilere, ve bakıcılara danışacaklar.
4 Ve Mısırlılar'ı sert bir efendinin eline vereceğim; ve katı yürekli bir kral onlara hakim olacak, diyor Rab, orduların RABBİ.
5 Ve sular denizden eksilecek, ve ırmak çekilip kuruyacak.
6 Ve ırmakları ırağa çevirecekler; ve savunma çayları boşalıp kuruyacak; kamışla saz solacak.
7 Çayların yanında, çayların kenarı yanında olan çayırlar, ve çayların tüm ekilmiş tarlaları kuruyacak, toz olup dağılacak, ve yok olacak.
8 Balıkçılar da ah edecek, ve çaylara ol-ta atanların hepsi yas tutacak, ve suların yüzü üzerine ağ yayanlar dövünecek.
9 Üstelik taranmış keten işleyenler ve beyaz bez dokuyanlar utanca düşecek.
10 Ve balıklar için savak ve havuz yapanlar amaçlarında kırılacak.
11 Gerçekten Zoan reisleri sefihtirler; Firavun'un en hikmetli öğütçülerinin öğü-dü budalaca oldu; siz nasıl Firavun'a, Hikmetlilerin oğluyum, eski zaman kral-larının oğluyum, diyorsunuz?
12 Nerede onlar, senin hikmetli adam-ların nerede? ve şimdi sana bildirsinler; ve bilsinler, orduların RABBİ Mısır için ne tasarladı.
13 Zoan reisleri sefih oldular, Memfis reisleri aldandılar; Mısır oymaklarının köşe taşı olanlar onu saptırdılar.
14 RAB onun içine baş dönmesi ruhu karıştırdı; ve sarhoş kendi kusmuğu içinde nasıl iki yana giderse, Mısır'ı da her işinde öyle saptırdılar.
15 Ve Mısır'da başın ya da kuyruğun, hurma dalının ya da sazın yapabileceği bir iş kalmayacak.
16 O günde Mısır kadın gibi olacak; ve orduların RABBİ'nin üzerine salladığı elinin sallanmasından titreyip yılacaklar.
17 Ve Yahuda ülkesi Mısır için bir deh-şet olacak; ve onun adı kendisine anılan her adam, ordular RABBİ'nin ona karşı ettiği niyetten ötürü yılacak.
18 O günde Mısır ülkesinde Kenan dili konuşan, ve orduların RABBİ'ne ant içen beş şehir olacak; birine Yıkım Şehri denilecek.
19 O günde Mısır ülkesinin ortasında RAB'be bir sunak, ve onun sınırı yanında RAB'be bir dikili taş olacak.
20 Ve orduların RABBİ'ne Mısır ülkesin-de belirti ve tanıklık için olacak; çünkü sıkıştıranların yüzünden RABbe feryat edecekler, ve onlara bir kurtarıcı, büyük biri, gönderecek, ve onları o azat edecek.
21 Ve RAB Mısır'a malum olacak, ve o günde Mısırlılar RAB'bi bilecek; ve kur-banla ve sunuyla tapınacaklar, ve RAB'be adak adayacaklar, ve onu ödeyecekler.
22 Ve RAB Mısır'ı vuracak, vuracak ve onu iyileştirecek; ve RAB'be dönecekler, ve yalvarışları kabul olunacak, ve onları iyileştirecek.
23 O günde Mısır'dan Asur'a büyük yol olacak, ve Asurlu Mısır'a, ve Mısırlı Asur'a gelecek; ve Mısırlılar Asurlular'la beraber hizmet edecekler.
24 O günde İsrail Mısır'a ve Asur'a üçüncü, yani ülkenin ortasında bereket olacak;
25 Orduların RABBİ, Halkım Mısır, ve ellerimin işi Asur, ve mirasım İsrail kutsansın, diyerek onları kutsayacak.
