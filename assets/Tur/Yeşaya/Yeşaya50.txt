RAB şöyle diyor: Boşadığım anne-nizin boşanma belgesi nerede? ve sizi alacaklılarımdan hangisine sattım? İşte, fesatlarınız için kendi kendinizi sattınız, ve anneniz isyanlarınız için dışlandı.
2 Geldiğimde neden adam yoktu, çağır-dığımda niçin cevap veren olmadı? elim hiç kısaldı mı ki, halas edemesin? ya da azat etmek için bende kuvvet mi yok? İşte, tekdirimle denizi ben kuruturum, ırmakları ben çöl ederim; su kalmadığı için balıkları kokar, ve susuzluktan ölürler.
3 Göklere siyahlar giydiririm, ve onların örtüsünü çul ederim.
4 Yorgun adama sözle destek olmayı bileyim diye, RAB ALLAH bana okumuş-ların dilini verdi; her sabah uyandırır, okumuşlar gibi işitsin diye kulağımı uyandırır.
5 Rab ALLAH kulağımı açtı, ve ben asi olmadım, ve geri çekilmedim.
6 Vuranlara sırtımı, saç yolanlara yanak-larımı verdim; yüzümü utançtan ve tükürükten gizlemedim.
7 Çünkü Rab ALLAH bana yardım edecek; bunun için rezil olmayacağım; bunun için yüzümü çakmak taşı gibi ettim, ve bilirim ki, utandırılmayacağım.
8 Beni haklı çıkaran yakındır; kim be-nimle muhakeme olacak? birlikte dura-lım; hasmım kimdir? bana yaklaşsın.
9 İşte, Rab ALLAH bana yardım edecek; beni mahkûm edecek kimdir? İşte, onların hepsi giysi gibi eskiyecek; onları güve yiyip bitirecek.
10 Aranızda RAB'den korkan, kulunun sözünü dinleyen, karanlıkta yürüyen, ve ışığı olmayan kim var? RAB'bin adına güvensin, ve Allahı'na dayansın.
11 İşte, ateş tutuşturan, kıvılcımlarla kuşanan sizler, hepiniz, ateşinizin ışığı içinde, ve tutuşturduğunuz kıvılcımlar içinde yürüyün. Size elimden çıkacak şudur: elem içinde yatacaksınız.
