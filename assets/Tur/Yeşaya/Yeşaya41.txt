KARŞIMDA susun, ey adalar! halklar da kuvvetlerini tazelesinler; yaklaş-sınlar, o zaman konuşsunlar; birlikte yargı için yaklaşalım.
2 Doğudan doğru kişiyi ayağa kaldıran, kendi ayağına çağıran, ulusları onun önüne koyan, ve kralların üzerine onu hakim kılan kimdir? onları toz gibi onun kılıcına, ve sürüldüğü anız gibi onun yayına verdi.
3 Onları kovaladı, ve esenlikle geçti; ya-ni hiç ayak basmamış olduğu bir yoldan.
4 Başlangıçtan nesilleri çağırarak bunu kim işledi ve yaptı? Ben, RAB, birinci, ve sonuncularla beraber, ben oyum.
5 Adalar bunu görüp korktu; dünyanın uçları titredi, yaklaşıp geldiler.
6 Her biri komşusuna yardım etti, ve her biri kardeşine, Yürekli ol, dedi.
7 Böylece dülger kuyumcuyu, ve çekiçle düzleyen örse vuranı yüreklendirip, Lehim için hazırdır, dedi; ve sarsılmasın diye onu çivilerle pekiştirdi.
8 Ama sen, İsrail, kulumsun, seçtiğim Yakup, dostum İbrahim'in tohumu.
9 Sen ki, dünyanın uçlarından tuttum, ve onun büyük adamlarından çağırdım, ve sana, Sen kulumsun, dedim; seni seçtim, ve seni reddetmedim.
10 Sen korkma, çünkü ben seninle-yim; cesaretini kırma, çünkü Allahın benim; seni güçlendireceğim; evet, sana yardım edeceğim; evet, doğruluğumun sağ eliyle sana destek olacağım.
11 İşte, sana karşı alevlenenlerin hepsi utanacak ve rezil olacak; onlar bir hiç gibi olacak; ve seninle çekişenler yok olacak.
12 Onları, yani seninle mücadele eden-leri, arayacaksın ve onları bulmaya-caksın; sana karşı savaşanlar bir hiçmiş gibi, ve olmayan bir şeymiş gibi olacak.
13 Çünkü ben, Allahın RAB, sağ elini tutup sana, Korkma; sana yardım ede-ceğim, diyeceğim.
14 Korkma, sen toprak kurdu Yakup, ve İsrail adamları; ben sana yardım ede-ceğim, diyor RAB, ve halaskârın, İsrail'in Kutsalı.
15 İşte, ben seni dişli, yeni, keskin bir harman döveni edeceğim; dağları har-man edecek, ve onları ufalayacaksın, ve tepeleri saman ufağı gibi edeceksin.
16 Onları savuracaksın, rüzgâr da onları götürecek, ve kasırga onları dağıtacak; ve sen RAB ile sevineceksin, ve İsrail'in Kutsalı ile övüneceksin.
17 Vakit ki fakirlerle yoksullar su arıyor, ve su yok, ve dilleri susuzluktan kuruyor; ben, RAB, onları işiteceğim, ben, İsrail'in Allahı, onları bırakmayacağım.
18 Yüksek yerlerde ırmaklar, ve vadiler ortasında kaynaklar açacağım; çölü su havuzu, ve kurak diyarı su pınarları ede-ceğim.
19 Ve çölde sedir ağacı, akasya, ve mersin ağacı, ve zeytin ağacı dikeceğim; bozkırda ak çam, çam, ve şimşiri bir arada koyacağım da,
20 Görsünler, ve bilsinler, ve düşünsün-ler, ve hep birden anlasınlar ki, bunu RAB'bin eli yapmıştır, ve bunu İsrail'in Kutsalı yaratmıştır.
21 Davanızı ileri sürün, diyor RAB; kuv-vetli delillerinizi ortaya koyun, diyor Yakup'un Kralı.
22 Onları ortaya koysunlar, ve ne ola-cağını bize bildirsinler; önceki şeyler nedir, bildirin de onları düşünelim, ve onların sonraki sonunu bilelim; ya da gelecek şeyleri bize duyurun.
23 Bundan sonra gelecek şeyleri bize bildirin de, ilahlar olduğunuzu bilelim; evet, iyilik edin, ya da kötülük edin de korkalım, ve hep birden görelim.
24 İşte, siz bir hiçtensiniz, ve işiniz ol-mayan şeydendir; sizi seçen iğrençliktir.
25 Kuzeyden birini ayağa kaldırdım, ve o gelecek; gün doğusundan adımı çağıra-cak; ve çömlekçinin balçığı çiğnediği gibi reisleri çamur gibi ayağının altına alacak.
26 Başlangıçtan kim bildirdi ki bilelim? ve önceden kim bildirdi ki, Doğru kişidir, diyelim? Evet, bildiren yok; evet, duyuran yok; evet, sözlerinizi işiten yok.
27 İlk Sion'a diyecek ki, İşte, işte onlar; ve Yeruşalim'e müjdeci vereceğim.
28 Çünkü baktım, ve adam yoktu; yani aralarında, ve öğütçü yoktu ki, onlardan sorduğum zaman cevap verebilsin.
29 İşte, hepsi boş, işleri bir hiçtir; dökme putları bir rüzgâr ve boşluktur.
