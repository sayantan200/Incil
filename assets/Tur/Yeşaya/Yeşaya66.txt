RAB şöyle diyor: Gök tahtım, ve yer-yüzü ayaklarımın basamağıdır; nerede bana yapacağınız ev? ve neresi rahatım yeri?
2 Çünkü bütün bu şeyleri benim elim yaptı, ve onların hepsi var oldu, diyor RAB; ama ben şu adama, yani fakir ve ruhu kırık olana, ve sözümden titreyene bakarım.
3 Sığır boğazlayan, adam öldüren gibi-dir; kuzu kurban eden, köpek boynu kesen gibidir; sunu sunan, domuz kanı sunan gibidir; günnük yakan, putu kutsa-yan gibidir. Evet, bunlar kendi yollarını seçtiler, ve onların canı kendi iğrençlikle-rinden hoşlanıyor.
4 Ben de onların belalarını seçeceğim, ve yıldıkları şeyleri üzerlerine getire-ceğim; çünkü çağırdığımda cevap veren olmadı; konuştuğumda dinlemediler; ama gözüm önünde kötülük yaptılar, ve hoşlanmadığım şeyi seçtiler.
5 RAB'bin sözünden titreyenler, onun sözünü dinleyin. Sizden nefret eden, adımdan ötürü sizi kovan kardeşleriniz, RAB yücelsin, dediler; ama o sevinciniz için görünecek, ve onlar utandırılacak.
6 Şehirden bir gürültünün sesi; tapınak-tan bir ses; düşmanlarına karşılığı ödeyen RAB'bin bir sesi.
7 Ağrı çekmeden önce doğurdu; ağrısı gelmeden önce bir erkek çocuk doğurdu.
8 Kim böyle bir şey işitti? kim böyle şeyler gördü? yer bir günde doğurtulur mu? bir ulus birden doğar mı? çünkü Sion, ağrısı tutunca hemen çocuklarını doğurdu.
9 Ben doğum yerine getiririm de doğur-maya kuvvet vermez miyim? diyor RAB; doğurmaya kuvvet veririm de, rahmi kapatır mıyım? diyor Allahın.
10 Yeruşalim'le beraber sevinin, onu sevenler hepiniz, ona meserretle coşun; onun için yas tutanlar hepiniz, onda ziya-desiyle mesrur olun;
11 Öyle ki, onun tesellilerinin memesin-den emip doyasınız; öyle ki, emesiniz, ve onun yüceliği bolluğundan zevk bulasınız.
12 Çünkü RAB şöyle diyor: İşte, ben esenliği ırmak gibi, ve Centiller'in yüceliğini taşkın sel gibi ona salacağım; o zaman emeceksiniz; kucakta taşınacaksınız, ve dizleri üzerinde okşanacaksınız.
13 Annesinin teselli ettiği birisi gibi sizi teselli edeceğim; ve Yeruşalim'de teselli bulacaksınız.
14 Ve bunu görünce, yüreğiniz mesrur olacak, ve kemikleriniz körpe ot gibi tazelenecek; ve RAB'bin eli kullarının üzerinde belli olacak, gazabı da düşmanlarının üzerinde olacak.
15 Çünkü, işte, öfkesini şiddetle, ve tekdirini ateş aleviyle ödemek için, RAB ateşle gelecek, ve onun savaş arabala-rıyla kasırga gibi.
16 Çünkü RAB her etbedene ateşle ve kılıçla hükmü icra edecek; ve RAB'bin maktulleri çok olacak.
17 Bahçelerde kendilerini kutsal kılanlar, ve kendilerini ortada bir ağaç arkasında arıtanlar, domuz eti, ve iğrençlik, ve fare yiyenler, hep birden bitecekler, diyor RAB.
18 Çünkü ben onların işlerini ve düşün-celerini bilirim; tüm ulusları ve dilleri bir araya toplayacağım zaman geliyor; ve gelip benim yüceliğimi görecekler,
19 Ve aralarına bir belirti koyacağım, ve onlardan kaçıp kurtulanları uluslara, Tar-şiş'e, Pul'a, ve Lud'a (yay çekenlere), Tubal'a, ve Yavan'a, şöhretimi işitmemiş, ve yüceliğimi görmemiş olan uzaktaki adalara göndereceğim; ve Centiller arasında yüceliğimi bildirecekler.
20 Ve İsrail çocukları temiz kapta sunuyu RAB'bin evine nasıl getirirlerse, onlar da, tüm uluslardan kardeşlerinizin hepsini, atlarla, ve arabalarla, ve tahtı-revanlarla, ve katırlarla, ve hecinlerle kutsal dağıma, Yeruşalim'e, RAB'be sunu olarak getirecekler, diyor RAB.
21 Ve kâhinler ve Levililer olmak üzere onlardan da alacağım, diyor RAB.
22 Çünkü yapacağım yeni gökler ve yeni yeryüzü karşımda nasıl duracaksa, tohu-munuzla adınız da öyle duracak, diyor RAB.
23 Ve vaki olacak ki, yeni aydan yeni aya, ve Şabat'tan Şabat'a, her etbeden önümde tapınmak için gelecek, diyor RAB.
24 Ve çıkacak, ve bana karşı günah işlemiş adamların leşlerine bakacaklar; çünkü onların kurdu ölmeyecek, ve on-ların ateşi sönmeyecek; ve her etbedene iğrençlik olacaklar.
