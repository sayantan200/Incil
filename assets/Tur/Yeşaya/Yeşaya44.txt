YİNE de şimdi, ey kulum Yakup, ve seçtiğim İsrail, dinle;
2 Seni yapan, ve rahimden sana biçim veren, sana yardım edecek olan RAB şöyle diyor: Korkma, ey kulum Yakup, ve sen, seçtiğim Yeşurun!
3 Çünkü susamış olanın üzerine sular, ve kuru toprağın üzerine seller döke-ceğim; senin tohumun üzerine ruhumu, ve senden çıkacak olanların üzerine bereketimi dökeceğim;
4 Ve otlar arasında, akarsu kenarında söğüt ağaçları gibi bitecekler.
5 Biri, Ben RAB'be aitim, diyecek; ve başkası kendine Yakup adını verecek; bir başkası da eliyle, RAB'be aitim, diye yazacak, ve kendi adını İsrail diye taka-cak.
6 RAB, İsrail'in Kralı, ve halaskârı orduların RABBİ şöyle diyor: İlk benim, ve son benim, ve benden başka Allah yoktur.
7 Ve eski halkı kurduğumdan beri benim gibi seslenen kim var? Bunu bildirsin ve benim önüme dizsin; ve gelecek şeyleri ve olacak şeyleri onlara bildirsinler.
8 Yılmayın, ve korkmayın; ben eski zamandan sana duyurup onu ilan etmedim mi? tanıklarım sizsiniz. Benden başka Allah var mı? Evet, başka Allah yok; ben başkasını bilmiyorum.
9 Oyma suret yapanların hepsi boştur; ve zevk buldukları şeyler bir işe yaramayacaktır; ve tanıkları kendilerdir; görmezler, ve bilmezler; öyle ki, utansınlar.
10 Kim bir ilaha biçim verdi, ya da işe yaramayan bir oyma suret döktü?
11 İşte, onun tüm arkadaşları utanacak; ve işçiler, onlar insanlardandır; hepsi toplansın, ayağa kalksın; yine de yıla-cak, ve birlikte utanacaklar.
12 Demirci maşayla kömür ateşinde çalı-şır, ve çekiçlerle ona biçim verir, ve kol-larının kuvvetiyle onu işler; evet, acıkır, ve kuvveti kalmaz; su içmez, ve zayıflar.
13 Marangoz ip gerer; kalemle onu çi-zer; ona rendelerle biçim verir, ve onu pergelle çizer, ve evde otursun diye onu insan şekline, insan güzelliğine göre yapar.
14 Kendisi için sedir ağaçları keser, ve palamut ve meşe ağaçları alır, onu orman ağaçları arasında kendisi için güçlendirir; çam ağacı diker ve yağmur onu büyütür.
15 O zaman yakmak için insana yarar; ve ondan alır ve ısınır; evet, onu tutuş-turur, ve ekmek pişirir; evet, bir ilah yapar, ve ona tapınır; onu oyma bir suret yapar, ve önünde yere kapanır.
16 Bir parçasını ateşte yakar; bir parçasıyla et yer, kebap yapar ve doyar; evet, ısınır, ve der ki, Oh, ısındım, ateş gördüm.
17 Ve ondan artakalanı bir ilah, yani oy-ma suretini yapar; ve önünde yere kapanır ve tapınır, ve ona dua eder, ve der ki, Beni kurtar; çünkü ilahım sensin.
18 Bilmezler ve anlamazlar; çünkü göre-mesinler diye gözlerini, anlayamasınlar diye yüreklerini kapadı.
19 Ve hiçbiri yüreğinde düşünmüyor, bil-gi ile anlayış da yok ki, desin ki, Bir parçasını ateşte yaktım; evet, onun kor-ları üzerinde ekmek de pişirdim; et ke-bap ettim ve yedim; ve ondan artakalanı iğrençlik mi yapayım? ağaç kütüğü önünde yere mi kapanayım?
20 Kül yiyor; aldanmış yürek onu sap-tırmış da, canını azat edemiyor, ve, Sağ elimde yalan yok mu? diyemiyor.
21 Bunları hatırla, ey Yakup ve İsrail; çünkü benim kulum sensin; sana ben biçim verdim; benim kulum sensin; ey İsrail, benim tarafımdan unutulmaya-caksın.
22 Senin isyanlarını koyu bulut gibi, ve günahlarını bulut gibi sildim; bana dön; çünkü seni halas ettim.
23 Ezgiler söyleyin, ey gökler, çünkü bunu RAB yaptı; bağırışın, siz yerin derinlikleri; siz dağlar, ey orman, ve onda olan her ağaç, ezgilere koyulun; çünkü RAB Yakup'u halas etti, ve İsrail'de kendini yüceltti.
24 Halaskârın, ve sana rahimden biçim veren RAB şöyle diyor: Her şeyi yapan, gökleri yalnız başına yayan, yeri tek başına seren,
25 Yalancıların belirtilerini boşa çıkaran, ve falcıları deli eden, hikmetli adamları geri döndüren, ve onların bilgisini akıl-sızlık eden,
26 Kulunun sözünü pekiştiren, ve ulak-larının öğüdünü tamamlayan, Yeruşa-lim'e, İçinde oturulacak, ve Yahuda şehirlerine, Bina olunacaksınız, ve onun viranelerini yine kuracağım, diyen;
27 Engine, Kuru, ve senin ırmaklarını kurutacağım, diyen;
28 Koreş için, Çobanımdır, ve tüm muradımı yerine getirecektir, diyen, ve Yeruşalim'e, Bina olunacaksın, ve tapınak için, Temelin atılacaktır, diyen RAB benim.
