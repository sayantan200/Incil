BEL çöküyor, Nebo eğiliyor; putları hayvanlar üzerinde, ve davarlar üzerinde; taşıdığınız o şeyler bir ağırlık oldu, yorgun hayvana yük oldu.
2 Eğiliyor, birlikte çöküveriyorlar; yükü azat edemediler, ama kendileri esirliğe gittiler.
3 Ey Yakup evi, ve İsrail evinin tüm bakiyesi, ana karnında olduğunuz zamandan beri yüklenip götürdüğüm, rahimde olduğunuz zamandan beri taşı-makta olduğum sizler, beni dinleyin:
4 İhtiyarlığınıza kadar da ben oyum, ve ak saçlı oluncaya kadar sizi ben yükle-neceğim; ben yaptım, ve ben taşıya-cağım; yani sizi ben yükleneceğim ve azat edeceğim.
5 Beni kime benzeteceksiniz, ve kiminle eşit tutacaksınız, ve beni kiminle karşılaştıracaksınız ki, benzer olalım?
6 Altını keseden boşaltır, ve gümüşü terazide tartar, ve ücretle kuyumcu tutar-lar, o da bundan bir ilah yapar; yere kapanırlar, evet, tapınırlar.
7 Onu omuzda taşır, ve götürüp yerine koyarlar, o da ayakta durur; yerinden kı-mıldanmaz; evet, biri ona feryat etse cevap veremez, ve sıkıntısından onu kurtaramaz.
8 Bunu hatırlayın da adam olun; ey başkaldıranlar, bunu tekrar hatırınıza getirin.
9 Eski zamandan olan önceki şeyleri hatırlayın, çünkü Allah benim, ve başka-sı yok; Allah benim, ve benzerim yok;
10 Sonu başlangıçtan, ve henüz olma-mış şeyleri kadimden bildiren, Öğüdüm duracak, ve tüm muradımı yapacağım, diyen,
11 Doğudan yırtıcı kuşu, uzak ülkeden öğüdümü yapacak adamı çağıran be-nim; evet, onu ben söyledim, onu yerine de getireceğim; onu ben tasarladım, onu da ben yapacağım.
12 Siz katı yürekliler, doğruluktan uzak olanlar! beni dinleyin;
13 Ben doğruluğumu yaklaştırıyorum, uzakta olmayacak; ve kurtarışım gecik-meyecek; ve yüceliğim olan İsrail için Sion'da kurtuluş koyacağım.
