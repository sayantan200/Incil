ASİ çocukların vay haline! diyor RAB, öğüt alıyorlar, ama benden değil; ve günaha günah katsınlar diye örtüyle örtüyorlar, ama benim ruhumdan değil;
2 Onlar ki, Firavun'un kuvvetiyle kuvvet-lenmek için, ve Mısır'ın gölgesine sığın-mak için, Mısır'a inmek üzere yola çıkı-yorlar, ama benim ağzımı sormadılar.
3 Bu nedenle Firavun'un kuvveti size utanç, ve Mısır'ın gölgesinde sığınmanız sizin için rezillik olacak.
4 Çünkü reisleri Zoan'daydı, ve elçileri Hanes'e ulaştı.
5 Faydası olmayan halktan ötürü hepsi utanacak, o halk ki, ne yardımdır ne faydadır, ancak utanç, hem de rezilliktir.
6 Güney hayvanlarının yükü; genç ve yaşlı aslanın, engerek yılanı ile yakıcı uçan yılanın çıktığı sıkıntı ve kaygı diyarı içine, genç eşeklerin sırtı üzerinde mal-larını, ve develerin hörgücü üzerinde hazinelerini, kendilerine faydası olmaya-cak bir halka taşıyorlar.
7 Çünkü Mısırlılar'ın yardımı boş ve hiç-tir; bu yüzden onun hakkında bağırdım: Onların kuvveti sakin oturmaktadır.
8 Şimdi git, onların önünde bunu bir levha üzerine yaz, ve onu kitaba kaydet de, gelecek zaman için ebediyen olsun.
9 Çünkü o asi bir halk, yalancı çocuklar, RAB'bin yasasını işitmek istemeyen çocuklardır;
10 Onlar ki, görenlere, Görmeyin; ve peygamberlere, Bize doğru şeyler pey-gamberlik etmeyin, bize yumuşak şeyler söyleyin, hileli şeyler peygamberlik edin,
11 Yoldan çekilin, tarikten sapın, İsrail'in Kutsalı'nı önümüzden kaldırın, derler.
12 Bundan dolayı, İsrail'in Kutsalı şöyle diyor: Mademki bu sözü hor görüyor-sunuz ve gaddarlığa ve sapıklığa güve-niyorsunuz, ve onlara dayanıyorsunuz;
13 Bundan dolayı sizin için bu fesat, düşmek üzere olan bir çatlak gibi olacak, öyle bir çatlak ki, yüksek duvarda bir çıkıntı yapmıştır, onun yıkılması birden ansızın gelir.
14 Ve çömlekçi kabı nasıl kırılırsa, onu esirgemeden parçalayıp öyle kıracak; ve parçaları arasında ocaktan ateşi ge-tirmek, ya da sarnıçtan su almak için bir parça kalmayacak.
15 Çünkü İsrail'in Kutsalı, Rab ALLAH şöyle diyor: Dönmekle, ve rahat etmekle kurtulacaksınız; kuvvetiniz susma ve güvenmeyle olacak; ve siz istemediniz;
16 Ama siz, Hayır, çünkü at üzerinde kaçacağız, dediniz; bunun için siz kaça-caksınız; ve, Ayağı tez atlara bineceğiz; bunun için sizi kovalayanların ayağı tez olacak.
17 Bin kişi bir kişinin korkutmasıyla kaçacak; siz dağ başında bir işaret, ve tepe üzerinde bir sancak gibi kalıncaya kadar beş kişinin korkutmasıyla kaça-caksınız.
18 Bunun için RAB size lütfetsin diye bekleyecek; ve size merhamet etsin diye yükselecek; çünkü RAB adalet Allahı'dır; tüm onu bekleyenlere ne mutlu!
19 Çünkü halk Yeruşalim'de Sion'da otu-racak, artık ağlamayacaksın; feryadının sesi üzerine elbet sana lütfedecek; bunu işitince sana cevap verecek.
20 Ve Rab size sıkıntı ekmeği ve cefa suyu verse de, öğretmenlerin artık gizlenmeyecek, ama gözlerin öğret-menlerini görecek;
21 Ve siz sağa ya da sola sapınca, kulakların, Yol budur, bu yolda yürüyün, diye arkandan bir ses işitecek.
22 Ve gümüş kaplı oyma suretlerini, ve altın giydirilmiş dökme suretlerini kirle-teceksin; onları pis bir bez diye atacaksın; ona, Çık buradan, diyeceksin.
23 O zaman toprağa ekeceğin tohumun yağmurunu, ve toprak ürününün ekmeğini verecek, ve o semiz ve bol olacak. O günde geniş otlakta davarların otlayacak;
24 Aynı şekilde toprağı işleyen öküzlerle genç eşekler, kürekle ve yabayla savu-rulmuş temiz yem yiyecekler.
25 Ve büyük öldürüş gününde kuleler düşünce, her yüksek dağın üzerinde, ve her yüce tepenin üzerinde, seller ve su akıntıları olacak.
26 Üstelik RAB kendi halkının kırığını sardığı, ve vuruşunun yarasını iyi ettiği gün ay ışığı güneş ışığı gibi, ve güneş ışığı yedi kat, yedi gün ışığı gibi olacak.
27 İşte, RAB'bin adı uzaktan geliyor; öfkesiyle tutuşuyor; ve yükü ağırdır; dudakları kızgınlıkla dolu, ve dili yiyip bitiren ateş gibidir;
28 Ve onun soluğu ulusları battal eleğin-den geçirmek için, taşkın sel gibi olarak, boynun ortasına kadar varacak; ve halk-ların çenelerinde yol şaşırtan bir yular olacak.
29 Kutsal bayram gecesinde olduğu gibi ezginiz olacak; ve RAB'bin dağına, İsrail'in Güçlüsü'ne gelmek için zurna çalarak gider gibi yürek sevinci olacak.
30 Ve RAB heybetli sesini işittirecek; ve öfke kızgınlığıyla, ve yiyip bitiren ateş aleviyle, bulutların çatlaması, sağanak ve dolu taneleriyle bileğinin inişini göste-recek.
31 Çünkü değnekle vuran Asurlu RAB'bin sesiyle kırılacak.
32 Ve muktedir sopanın her geçişi, ki RAB onun üzerine indirecek, tefler ve çenkler sesiyle beraber olacak; ve gürül-tülü savaşlarla ona karşı savaşacak.
33 Çünkü Tofet çoktan hazırlandı; evet, kral için hazırlandı; onu derinletti ve ge-nişletti; onun yığını ateş ve çok odundur; RAB'bin soluğu bir kükürt seli gibi tutuşturuyor onu.
