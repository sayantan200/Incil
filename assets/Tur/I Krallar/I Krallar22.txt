VE Suriye ile İsrail arasında üç yıl savaşsız geçti.
2 Ve vaki oldu ki, üçüncü yılda Yahuda Kralı Yehoşafat İsrail Kralı'nın yanına indi.
3 Ve İsrail Kralı kullarına, Gilead'daki Ramot bizim olduğunu bilir misiniz? de-di, ve biz susuyoruz, ve onu Suriye Kralı'nın elinden almıyoruz.
4 Ve Yehoşafat'a dedi ki, Savaş için Ramot-gilead'a benimle beraber gider misin? Ve Yehoşafat İsrail Kralı'na, Beni kendin gibi say, dedi, halkımı halkın gibi say, atlarımı atların gibi say.
5 Ve Yehoşafat İsrail Kralı'na, Sana yalvarırım, dedi, bugün RAB'bin sözünü sor.
6 O zaman İsrail Kralı peygamberleri, dört yüz kadar kişiyi topladı, ve onlara, Ramot-gilead'a karşı savaşa gideyim mi, yoksa vaz mı geçeyim? dedi. Ve onlar, Çık; çünkü RAB onu kralın eline vere-cektir, dediler.
7 Ve Yehoşafat, Burada olanlardan baş-ka RAB'bin bir peygamberi yok mu ki, ondan da soralım? dedi.
8 Ve İsrail Kralı Yehoşafat'a, Bir adam daha var, dedi, İmla oğlu Mikaya, onun aracılığıyla RAB'den sorabiliriz; ama ben ondan nefret ederim, çünkü benim hak-kımda hayır değil kötü haber verir. Ve Yehoşafat, Kral böyle söylemesin, dedi.
9 O zaman İsrail Kralı bir hadım ağası çağırıp, Çabuk, dedi, İmla oğlu Mikaya'yı getir.
10 Ve Samiriye kapısının girilecek yerin-de olan açıklıkta, İsrail Kralı ve Yahuda Kralı Yehoşafat, kral elbiselerini giymiş olarak, her biri kendi tahtı üzerinde otu-ruyordu; ve tüm peygamberler onların önünde peygamberlik ediyorlardı.
11 Ve Kenaanan oğlu Zedekiya kendine demir boynuzlar yapıp dedi ki, RAB şöyle diyor: Suriyeliler bitinceye kadar onları bu boynuzlarla süseceksin.
12 Ve tüm peygamberler, Ramot-gilead'a çık, ve başarılı olacaksın; çünkü RAB onu kralın eline verecektir, diyerek böyle peygamberlik ettiler.
13 Ve Mikaya'yı çağırmak için giden ulak ona söyleyip, İşte, dedi, şimdi peygam-berler krala bir ağızdan iyilik söylüyorlar; sana yalvarırım, senin sözün de onlar-dan birinin sözü gibi olsun, ve iyi olanı söyle.
14 Ve Mikaya, Yaşayan RAB'bin hakkı için, dedi, RAB bana ne derse onu söy-lerim.
15 Böylece kralın yanına geldi, ve kral ona, Mikaya, dedi, savaş için Ramot-gilead'a gidelim mi, yoksa vaz mı geçelim? Ve o ona, Çık, ve başarılı ol; çünkü RAB onu kralın eline verecektir, diye cevap verdi.
16 Ve kral ona dedi ki, RAB'bin adıyla gerçekten başka bana bir şey söyle-meyeceğine sana kaç kez ant içirdim?
17 Ve o, tüm İsrail'i dağlar üzerinde çobanı olmayan koyunlar gibi dağılmış gördüm, dedi; ve RAB, Bunların efen-dileri yok, dedi; her adam kendi evine esenlikle dönsün.
18 Ve İsrail Kralı Yehoşafat'a dedi ki, Sana, Benim hakkımda iyi peygamberlik etmez, ama kötü, demedim mi?
19 Ve o, Öyleyse RAB'bin sözünü dinle, dedi; RAB'bi tahtı üzerinde oturmakta, ve tüm gök ordusunu onun yanında, sağında ve solunda durmakta gördüm.
20 Ve RAB dedi ki, Ramot-gilead'a çıksın da düşsün diye Ahab'ı kim kandıracak? Kimi böyle kimi şöyle dedi.
21 Ve bir ruh çıkıp RAB'bin önünde durdu, ve, Ben onu kandırırım, dedi.
22 Ve RAB ona, Ne ile? dedi. Ve o, Ben çıkarım, dedi, ve tüm peygamberlerinin ağzında yalancı bir ruh olurum. Ve o, Kandırırsın, dedi, hem de onunla başa çıkarsın; çık ve öyle yap.
23 Şimdi bunun için, işte, RAB senin tüm bu peygamberlerinin ağzına yalancı bir ruh koymuştur; ve RAB senin hakkında kötülük söylemiştir.
24 Ama Kenaanan oğlu Zedekiya yaklaştı, ve Mikaya'nın yanağına vurup dedi ki, RAB'bin Ruhu seninle konuşmak için benden sana hangi yoldan geçti?
25 Ve Mikaya, İşte, dedi, gizlenmek için bir iç odaya gireceğin gün görürsün.
26 Ve İsrail Kralı, Mikaya'yı al, dedi, ve onu şehrin yöneticisi Amon'a, ve kralın oğlu Yoaş'a geri götür,
27 Ve de ki, Kral şöyle diyor: Bunu hapishaneye atın; ve ben esenlikle dönünceye kadar ona elem ekmeği yedirin, ve elem suyu içirin.
28 Ve Mikaya, Eğer sen esenlikle döne-cek olursan, dedi, RAB benim aracı-lığımla söylememiştir. Ve o, Ey halklar, dedi, hepiniz işitin.
29 Böylece İsrail Kralı ile Yahuda Kralı Yehoşafat Ramot-gilead'a çıktılar.
30 Ve İsrail Kralı Yehoşafat'a, Ben kılığımı değiştireceğim, dedi, ve savaşa gireceğim; ama sen kral giysilerini giy. Ve İsrail Kralı kılığını değiştirip savaşa girdi.
31 Ama Suriye Kralı, savaş arabalarının otuz iki komutanına, Ne küçükle ne büyükle, ancak İsrail Kralı'yla cenkleşin, diye emretmişti.
32 Ve vaki oldu ki, arabaların komutan-ları Yehoşafat'ı görünce, İsrail Kralı mut-laka budur, dediler; ve ona karşı savaş-mak için o tarafa döndüler; ve Yehoşafat bağırdı.
33 Ve vaki oldu ki, arabaların komutan-ları onun İsrail Kralı olmadığını görünce, onun ardından döndüler.
34 Ve bir adam nişan almadan yay çekti, ve İsrail Kralı'nı zırhların bitiştiği yerden vurdu; ve kral arabacısına, Dizgini çevir, dedi, ve beni ordudan çıkar; çünkü yaralandım.
35 Ve savaş o gün arttı; ve Suriyeliler'e karşı kralı kendi savaş arabasında dur-durdular, ve akşamleyin öldü; ve yaranın kanı arabanın içine aktı.
36 Ve güneş batmak üzere iken ordu arasında, Her adam kendi şehrine, ve her adam kendi ülkesine! diye bağırış oldu.
37 Böylece kral öldü, ve Samiriye'ye getirildi; ve kralı Samiriye'de gömdüler.
38 Ve arabayı Samiriye havuzunun yanında biri yıkadı; ve köpekler onun kanını yaladılar; ve onun zırhını yıkadılar; RAB'bin söylediği söze göre.
39 Şimdi Ahab'ın işlerinin geri kalanı, ve yaptığı her şey, ve yaptığı fil dişi evi, ve yaptığı tüm şehirler, bunlar İsrail kralları-nın tarihler kitabında yazılı değil midir?
40 Böylece Ahab atalarıyla uyudu; ve yerine oğlu Ahazya krallık etti.
41 Ve İsrail Kralı Ahab'ın dördüncü yılında Asa oğlu Yehoşafat Yahuda üze-rinde krallık etmeye başladı.
42 Yehoşafat krallık etmeye başladığı zaman otuz beş yaşındaydı; ve Yeruşa-lim'de yirmi beş yıl krallık etti. Ve an-nesinin adı Şilhi'nin kızı Azuba idi.
43 Ve babası Asa'nın her yolunda yürüdü; ve RAB'bin gözünde doğru olanı yaparak ondan sapmadı; ancak yüksek yerler ortadan kaldırılmadı; halk hâlâ yüksek yerlerde kurban kesiyorlar ve buhur yakıyorlardı.
44 Ve Yehoşafat İsrail Kralı'yla barışıklık etti.
45 Şimdi Yehoşafat'ın işlerinin geri kalanı, ve gösterdiği gücü, ve nasıl savaştığı, Yahuda krallarının tarihler kitabında yazılı değil midir?
46 Ve babası Asa'nın günlerinde bırakıl-mış olan sodomîlerin geri kalanını ülkeden süpürüp attı.
47 O zaman Edom'da kral yoktu; bir naip kralın yerindeydi.
48 Yehoşafat altın için Ofir'e girmek üzere Tarşiş gemileri yaptı; ama gitmediler; çünkü gemiler Ezyon-geber'de parçalandı.
49 O zaman Ahab oğlu Ahazya Yeho-şafat'a, Gemiler'de benim kullarım senin kullarınla beraber gitsinler, dedi. Ama Yehoşafat istemedi.
50 Ve Yehoşafat atalarıyla uyudu, ve atası Davut'un Şehri'nde ataları yanına gömüldü; ve yerine oğlu Yehoram krallık etti.
51 Yahuda kralı Yehoşafat'ın on yedinci yılında Ahab oğlu Ahazya Sami-riye'de İsrail üzerine krallık etmeye başladı, ve iki yıl İsrail üzerinde krallık etti.
52 Ve RAB'bin gözünde kötü olanı yaptı, ve babasının yolunda, ve annesinin yolunda, ve İsrail'e günah işlettirmiş olan Nebat oğlu Yeroboam'ın yolunda yürüdü.
53 Çünkü Baal'a kulluk etti, ve ona tapındı, ve babasının yaptığı her şeye göre İsrail'in Allahı RAB'bi öfkelendirdi.
