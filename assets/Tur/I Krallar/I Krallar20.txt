VE Suriye Kralı Ben-hadad tüm ordu-sunu topladı; ve kendisiyle beraber otuz iki kral, ve atlar ve savaş arabaları vardı; ve çıkıp Samiriye'yi kuşattı, ve ona karşı savaştı.
2 Ve şehre İsrail Kralı Ahab'a ulaklar gönderip ona dedi ki, Ben-hadad şöyle diyor:
3 Senin gümüşün ve altının benimdir; ve karıların ve çocukların, onların en iyileri de benimdir.
4 Ve İsrail Kralı cevap verip, Efendim, ey kral, dedi, söylediğin gibidir; kendim ve her şeyim senindir.
5 Ve ulaklar yine gelip dediler ki, Ben-hadad şöyle söyleyip diyor ki, Gerçi sana, Gümüşünü ve altınını, ve karıla-rını, ve çocuklarını bana vereceksin, diye gönderdim;
6 Ama yarın bu vakitlerde sana kullarımı göndereceğim, ve senin evini ve kul-larının evlerini araştıracaklar, ve vaki olacak ki, senin gözünde hoş olan her şeyi elleriyle tutup götürecekler.
7 O zaman İsrail Kralı ülkenin tüm ihti-yarlarını çağırıp, Bakın, dedi, size yalva-rırım, ve görün bu adam nasıl kötülük arıyor; çünkü bana karılarım, ve oğulla-rım, ve gümüşüm, ve altınım için gönderdi; ve ondan esirgemedim.
8 Ve tüm ihtiyarlarla tüm halk kendisine, Onu dinleme, dediler, ve razı olma.
9 Bunun için Benhadad'ın ulaklarına dedi ki, Efendim krala deyin ki, Önce bu kulundan istemiş olduğun her şeyi ya-parım; ama bu şeyi yapamam. Ve ulak-lar gittiler, ve ona tekrar cevap getirdiler.
10 Ve Ben-hadad ona gönderip dedi ki, Eğer Samiriye'nin toprağı ardımca yürü-yen tüm bu halkın avuçlarını doldurmaya yeterse, ilahlar bana böylesini ve daha ziyadesini yapsınlar.
11 Ve İsrail Kralı cevap verip dedi ki, Ona söyleyin: Kılıç kemerini kuşanan, onu çözen gibi övünmesin.
12 Ve vaki oldu ki, bu sözü işittiği zaman Ben-hadad ve kralları çadırlarda içi-yorlardı, ve kullarına, Saf bağlayın, dedi. Ve şehre karşı saf bağladılar.
13 Ve, işte, İsrail Kralı Ahab'a bir peygamber yaklaştı, ve dedi ki, RAB şöyle diyor: Bu büyük kalabalığı gördün mü? işte, bugün onu senin eline vere-ceğim; ve benim RAB olduğumu bile-ceksin.
14 Ve Ahab, Kiminle? dedi. Ve o dedi ki, RAB şöyle diyor: İlçe reislerinin genç adamlarıyla. Ve o, Savaşa kim başla-yacak? dedi. Ve o, Sen, dedi.
15 O zaman ilçe reislerinin genç adam-larını saydı; ve iki yüz otuz ikiydiler; ve onlardan sonra tüm halkı, tüm İsrail çocuklarını saydı, yedi bin kişi.
16 Ve öğleyin çıktılar. Ve Benhadad, kendisi ve krallar, ona yardım eden otuz iki kral, çadırlarda içip sarhoş oluyor-lardı.
17 Ve önce ilçe reislerinin genç adamları çıktılar; ve Ben-hadad adam gönderdi, ve, Samiriye'den adamlar çıkıyor, diye kendisine bildirdiler.
18 Ve o, Eğer barışıklık için çıkıyorlarsa onları diri yakalayın, dedi; ve eğer savaş için çıkıyorlarsa onları diri yakalayın.
19 Böylece bu ilçe reislerinin genç adamları, ve onların ardınca gelen ordu, şehirden çıktılar.
20 Ve herkes karşısındaki adamı öldürdü; ve Suriyeliler kaçtı, ve İsrail onları kovaladı; ve Suriye Kralı Ben-hadad at üzerinde, atlılarla beraber kaçıp kurtuldu.
21 Ve İsrail Kralı çıktı, ve atları ve savaş arabalarını vurdu, ve Suriyeliler'i büyük öldürmeyle öldürdü.
22 Ve o peygamber İsrail Kralı'na yaklaştı, ve ona, Git kuvvetlen, dedi, ne yapacağını bil ve gör; çünkü yıl dönü-münde Suriye Kralı sana karşı çıka-caktır.
23 Ve Suriye Kralı'nın kulları kendisine, Onların ilahları tepeler ilahlarıdır, dediler; bundan dolayı bizden daha kuvvetli ol-dular; ama onlara karşı ovada savaşa-lım, ve mutlaka onlardan kuvvetli oluruz.
24 Ve şunu yap; kralları, her birini yerin-den kaldır, ve yerlerine komutanlar koy;
25 Ve at yerine at, araba yerine araba olmak üzere, elinden gitmiş olan ordu gibi kendin için bir ordu düz; ve onlara karşı ovada savaşırız, ve mutlaka biz onlardan daha kuvvetli oluruz. Ve onla-rın sözünü dinledi, ve öyle yaptı.
26 Ve yıl dönümünde vaki oldu ki, Ben-hadad Suriyeliler'i saydı, ve İsrail'e karşı savaşmak için Afek'e çıktı.
27 Ve İsrail çocukları sayıldı, ve hepsi hazır bulunuyordu, ve onlara karşı gitti-ler; ve İsrail çocukları onların karşısında, iki küçük oğlak sürüsü gibi ordugâh kurdular; ama Suriyeliler ülkeyi doldur-muşlardı.
28 Ve bir Allah adamı yaklaştı, ve İsrail Kralı'na söyleyip dedi ki, RAB şöyle diyor: Mademki Suriyeliler, RAB tepeler Allahı'dır, ama vadiler Allahı değildir, dediler; ben tüm şu büyük kalabalığı senin eline vereceğim, ve benim RAB olduğumu bileceksiniz.
29 Ve yedi gün birbirlerine karşı ordu-gâhta kaldılar. Ve vaki oldu ki, yedinci gün savaş başladı; ve İsrail çocukları bir günde Suriyeliler'den yüz bin yaya öldürdüler.
30 Ama geri kalanlar Afek'e, şehrin içine kaçtılar; ve duvar geri kalan yirmi yedi bin kişinin üzerine yıkıldı. Ve Ben-hadad kaçtı, ve şehre, bir iç odaya girdi.
31 Ve kulları ona, İşte, dediler, İsrail evinin kralları merhametli krallardır diye işittik; haydi, bellerimize çullar, ve başla-rımıza ipler saralım, ve İsrail Kralı'na çıkalım; belki senin canını sağ bırakır.
32 Böylece bellerine çullar, ve başlarına ipler bağladılar, ve İsrail Kralı'na gelip dediler ki, Kulun Ben-hadad, Sana yalva-rırım, canımı sağ bırak, diyor. Ve o, Hâlâ yaşıyor mu? dedi, o benim kardeşimdir.
33 Şimdi adamlar bunu iyi belirti saydı-lar, ve onun ağzından lafı kapıp, Kardeşin Ben-hadad, dediler. Ve o, Gidin, dedi, onu alıp getirin. Ve Ben-hadad onun yanına çıktı; ve Ahab onu arabaya bindirdi.
34 Ve Ben-hadad ona, Senin babandan babamın aldığı şehirleri geri veririm, dedi; ve babamın Samiriye'de yapmış oluğu gibi sen de Damaskus'ta kendin için sokaklar yaparsın. Ve Ahab, Ben de seni bu antlaşmayla salıveririm, dedi. Ve onunla antlaşma yaptı, ve onu salıverdi.
35 Ve peygamber oğullarından bir adam RAB'bin sözüyle arkadaşına, Sana yalvarırım, dedi, beni vur. Ve adam onu vurmak istemedi.
36 O zaman ona, Mademki RAB'bin sözünü dinlemedin, dedi, işte, yanımdan gider gitmez bir aslan seni öldürecek. Ve onun yanından gitti, ve aslan onu buldu, ve onu öldürdü.
37 O zaman başka bir adam bulup ona, Sana yalvarırım, dedi, beni vur. Ve adam onu vurdu, öyle ki vurmakla onu yaraladı.
38 Böylece peygamber gitti, ve yüzü üzerine külleri koyup kılığını değiştirerek yol üzerinde kralı bekledi.
39 Ve kral geçerken krala bağırıp, Bu kulun savaşın ortasına girmişti, dedi; ve, işte, bir adam yana çekildi, ve bana bir adam getirip, Bu adamı tut dedi; eğer kaçacak olursa, senin hayatın onun ha-yatına bedel olur, ya da bir talant gümüş ödersin.
40 Ve bu kulun ötede beride uğraşırken, o kayboldu. Ve İsrail Kralı ona, Hükmün öyle olacak, dedi; sen karar vermişsin.
41 Ve hemen yüzünden külleri çıkardı; ve İsrail Kralı onun peygamberlerden olduğunu anladı.
42 Ve o ona dedi ki, RAB şöyle diyor: Mademki helake tayin ettiğim adamı elden çıkardın, onun hayatı yerine senin hayatın, ve onun halkı yerine senin halkın olacak.
43 Ve İsrail Kralı küskün ve öfkeli olarak evine gitti, ve Samiriye'ye girdi.
