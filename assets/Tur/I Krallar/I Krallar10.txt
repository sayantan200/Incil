VE Şeba Kraliçesi RAB'bin adından ötürü Süleyman'ın şöhretini işitince, onu zor sorularla denemeye geldi.
2 Ve çok büyük alayla, baharat, ve pek çok altın, ve değerli taşlar yüklü deve-lerle Yeruşalim'e geldi; ve Süleyman'ın yanına geldi, ve yüreğinde olan tüm şeyler hakkında onunla konuştu.
3 Ve onun tüm sorularına Süleyman cevap verdi; kral için kadına cevap vermediği gizli bir şey yoktu.
4 Ve Süleyman'ın tüm hikmetini, ve yap-tığı evi,
5 Ve sofrasının yemeğini, ve kullarının oturuşunu, ve hizmetçilerinin duruşunu, ve onların giysilerini, ve sakilerini, ve RAB'bin evine çıktığı merdiveni Şeba Kraliçesi gördüğü zaman artık kendi-sinde ruh kalmadı.
6 Ve krala, Senin işlerin için, ve hikmetin için ülkemde işitmiş olduğum söz doğruymuş, dedi.
7 Ama gelip gözlerim onu görünceye kadar o sözlere inanmamıştım; ve, işte, bana yarısı bile bildirilmemiş; senin hikmetin ve mutlu halin kulağıma gelen haberden üstündür.
8 Adamların ne mutlu, bu kulların ne mutlu, daima senin önünde duruyorlar, ve hikmetini işitiyorlar.
9 Seni İsrail tahtı üzerine koymak için senden hoşnut olan Allahın RAB kutlu olsun; RAB İsrail'i ebediyen sevdiği için hak ve doğruluk yapasın diye seni kral etti.
10 Ve krala yüz yirmi talant altın, ve pek çok baharat, ve değerli taşlar verdi; Şeba Kraliçesi'nin Kral Süleyman'a ver-diği baharatın çokluğuna göre bir daha baharat gelmedi.
11 Ve Ofir'den altın getiren Hiram'ın gemileri de, Ofir'den pek çok sandal ağaçları ve değerli taşlar getirdiler.
12 Ve kral sandal ağaçlarından RAB evi için, ve kral evi için direkler, ve ezgiciler için çenkler ve santurlar yaptı; bugüne dek böyle sandal ağaçları gelmedi ve görülmedi.
13 Ve Kral Süleyman Şeba Kraliçesine Kral Süleyman'ın cömertliğine göre verdikten başka, onun tüm dileğini, her istediğini kendisine verdi. Ve kraliçe kullarla beraber dönüp ülkesine gitti.
14 Şimdi bir yılda Süleyman'a gelen altının tartısı,
15 Alış veriş eden adamlardan, ve tüc-carın ticaretinden ve Arabistan'ın tüm krallarından, ve ülkenin valilerinden gelenden başka altı yüz altmış altı talant altındı.
16 Ve Kral Süleyman dövme altından iki yüz büyük kalkan yaptı: bir büyük kalkana altı yüz şekel altın gitti.
17 Ve dövme altından üç yüz küçük kalkan yaptı; bir kalkana üç mına altın gitti; ve kral bunları Lübnan ormanı evine koydu.
18 Üstelik kral fil dişinden büyük bir taht yaptı, ve onu saf altınla kapladı.
19 Tahtın altı basamağı vardı, ve arka taraftan tahtın başı yuvarlaktı; ve otu-rulacak yerde iki taraftan kollar vardı, ve kolların yanında iki aslan duruyordu.
20 Ve altı basamak üzerinde iki tarafta on iki aslan duruyorlardı; hiçbir ülkede böyle şey yapılmamıştır.
21 Ve Kral Süleyman'ın içme kapları hep altından, ve Lübnan ormanı evinin tüm kapları halis altındandı; gümüşten yoktu; Süleyman'ın günlerinde gümüş bir şeyden sayılmazdı.
22 Çünkü Hiram'ın gemileriyle beraber kralın denizde Tarşiş gemileri vardı; Tarşiş gemileri üç yılda bir kez altın, ve gümüş, fil dişi, ve maymunlar, ve tavus kuşlarıyla yüklü olarak gelirlerdi.
23 Böylece Kral Süleyman zenginlikçe ve hikmetçe dünyanın tüm krallarından daha büyüktü.
24 Ve Süleyman'ın yüreğine Allah'ın koymuş olduğu hikmeti işitmek için tüm dünya onun yüzünü arardı.
25 Ve onlardan her biri yıldan yıla, hediyeleri olarak, gümüş kaplar ve altın kaplar, ve giysiler, ve silahlar, ve baha-rat, ve atlar, ve katırlar getirirlerdi.
26 Ve Süleyman savaş arabalarıyla atlılar topladı; ve bin dört yüz arabası, ve on iki bin atlısı vardı; onları araba şehirlerine, ve kralın yanında Yeruşalim'e koydu.
27 Ve kral gümüşü Yeruşalim'de taş mertebesine indirdi, ve sedir ağaçlarını çoklukça Şefela'daki yabanıl incir ağaç-ları gibi etti.
28 Ve Süleyman'ın atları keten ipliği Mısır'dan getirilirdi; ve kralın tüccar takımı onları sürü ile bir bedele alırlardı.
29 Ve bir savaş arabası altı yüz şekel gümüşe, ve bir at yüz elli şekele Mısır'dan çıkıp gelirdi; tüm Hittî kralları için, ve Suriye kralları için de böylece onların eliyle getirilirdi.
