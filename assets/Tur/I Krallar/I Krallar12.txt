VE Rehoboam Şekem'e gitti; çünkü tüm İsrail onu kral yapmak için Şekem'e gelmişti.
2 Ve vaki oldu ki, Nebat oğlu Yeroboam işitince, (çünkü kendisi henüz Mısır'da-ydı, oraya Kral Süleyman'ın yüzünden kaçmıştı, ve Yeroboam Mısır'da oturu-yordu;)
3 Gönderip onu çağırdılar, Yeroboam ve İsrail'in tüm topluluğu geldiler, ve Reho-boam'a söyleyip,
4 Baban boyunduruğumuzu çetin kıldı, dediler; babanın çetin hizmetini, ve üze-rimize koyduğu ağır boyunduruğunu şimdi sen hafiflet, ve sana kulluk ederiz.
5 Ve o onlara, Şimdilik gidin de üç gün sonra yine yanıma gelin, dedi. Ve halk gitti.
6 Ve sağlığında babası Süleyman'ın önünde duran kocamış adamlarla Kral Rehoboam danışıp dedi ki, Bu halka cevap vermek için siz ne öğüt verirsiniz?
7 Ve ona söyleyip, Eğer bugün sen bu halka kul olursan, dediler, ve onlara kulluk edersen, ve onlara cevap verir-sen, ve onlara iyi sözler söylersen, daima sana kul olacaklar.
8 Ama kocamış adamların verdikleri öğüdü bıraktı, ve kendisiyle beraber büyümüş olup önünde durmakta olan genç adamlarla danıştı.
9 Ve onlara, Siz ne öğüt verirsiniz? dedi, ve, Babanın üzerimize koymuş olduğu boyunduruğu hafiflet, diye bana söyle-yen bu halka ne cevap verelim?
10 Ve kendisiyle beraber büyümüş olan genç adamlar ona söyleyip dediler ki, Baban boyunduruğumuzu ağır etti, ama sen onu bize hafiflet, diye sana söyleyen o halka şöyle diyeceksin: Benim küçük parmağım babamın belinden daha kalındır.
11 Ve şimdi, babam üzerinize ağır boyunduruk yüklettiyse, ben boyun-duruğunuzun üzerine katacağım; babam sizi kamçılarla tedip etti, ama ben sizi akreplerle tedip edeceğim; onlara böyle diyeceksin.
12 Böylece, Üçüncü gün yine yanıma gelin, diye kralın söylemiş olduğu gibi Yeroboam'la tüm halk üçüncü gün Rehoboam'a geldi.
13 Ve kral halka sert cevap verdi, ve kocamış adamların kendisine verdikleri öğüdü bıraktı,
14 Ve genç adamların öğüdüne göre onlara söyleyip dedi ki, Babam boyun-duruğunuzu ağır etti, ama ben boyun-duruğunuzun üzerine katacağım; babam sizi kamçılarla tedip etti, ama ben sizi akreplerle tedip edeceğim.
15 Bunun için kral halkı dinlemedi; çün-kü Şilolu Ahiya aracılığıyla Nebat oğlu Yeroboam'a RAB'bin söylediği sözü pekiştirsin diye bu çevrilme RAB tara-fından oldu.
16 Böylece tüm İsrail kralın kendilerini dinlemediğini görünce halk krala cevap verip dedi ki, Davut'ta ne payımız var? ve Yesse'nin oğlunda mirasımız yoktur; ey İsrail, çadırlarınıza! Davut, şimdi kendi evine bak. Böylece İsrail çadırlarına gitti.
17 Ama Yahuda şehirlerinde oturan İsrail çocuklarına gelince, Rehoboam onların üzerine krallık etti.
18 O zaman Kral Rehoboam angarya-cılar üzerine olan Adoram'ı gönderdi; ve tüm İsrail onu taşlarla taşladılar ki, öldü. Bunun için Kral Rehoboam Yeruşalim'e kaçmak üzere hemen kendi savaş ara-basına atladı.
19 Böylece İsrail bugüne dek Davut evine karşı asi oldu.
20 Ve vaki oldu ki, Yeroboam'ın dönmüş olduğunu tüm İsrail işitince, gönderip onu topluluğa çağırdılar, ve tüm İsrail üzerine onu kral ettiler; yalnız Yahuda oymağından başka Davut evinin ardınca giden yoktu.
21 Ve Rehoboam Yeruşalim'e gelince; tüm Yahuda evini, ve Benyamin oy-mağını, yüz seksen bin seçme adamı, savaş adamlarını, İsrail evine karşı savaşmak, ve krallığı Süleyman oğlu Rehoboam'a döndürmek için topladı.
22 Ama Allah adamı Şemaya'ya Allah'ın sözü gelip dedi ki,
23 Süleyman oğlu Yahuda Kralı Reho-boam'a, ve tüm Yahuda ve Benyamin evine, ve halkın artakalanlarına söyleyip de ki,
24 RAB şöyle diyor: Çıkmayacaksınız, ve kardeşleriniz İsrail çocuklarına karşı savaşmayacaksınız; dönün, her adam kendi evine! çünkü bu şey benden oldu. Ve RAB'bin sözünü dinlediler, ve RAB'bin sözüne göre dönüp yollarına gittiler.
25 O zaman Yeroboam Efraim dağ-lığında Şekem'i yaptı, ve orada oturdu; ve oradan çıktı, ve Penuel'i yaptı.
26 Ve Yeroboam yüreğinde, Şimdi krallık Davut evine dönecek, dedi;
27 Eğer bu halk RAB'bin evinde, Yeru-şalim'de, kurbanlar kesmek için çıkarsa, o zaman bu halkın yüreği efendilerine, Yahuda Kralı Rehoboam'a dönecektir; ve beni öldürecekler, ve Yahuda Kralı Rehoboam'a dönecekler.
28 Bunun üzerine kral danıştı, ve iki altın buzağı yapıp halka, Yeruşalim'e çıkmak sizin için fazladır, dedi; ey İsrail, işte seni Mısır ülkesinden çıkaran ilahların!
29 Ve birini Beytel'e yerleştirdi, ve öbü-rünü Dan'a koydu.
30 Ve bu iş günah oldu; ve birinin önünde tapınmak için halk Dan'a kadar giderlerdi.
31 Ve yüksek yer evleri yaptı, ve Levi oğullarından olmayan halkın her ucundan kâhinler yaptı.
32 Ve Yeroboam sekizinci ayda, ayın on beşinci gününde Yahuda'da yapılan bay-ram gibi bir bayram yaptı; ve sunağa çıktı; yaptığı buzağılara kurban kesmek için Beytel'de böyle yaptı; ve yaptığı yüksek yerler kâhinlerini Beytel'de durdurdu.
33 Böylece kendi yüreğinden uydurduğu sekizinci ayda, ayın on beşinci gününde Beytel'de yaptığı sunağa çıktı; ve İsrail çocukları için bir bayram yaptı, ve buhur yakmak için sunağa çıktı.
