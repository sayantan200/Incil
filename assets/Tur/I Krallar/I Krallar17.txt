VE Gilead'da olan gariplerden Tişbî İlyas Ahab'a, Önünde durmakta olduğum İsrail'in Allahı yaşayan RAB'bin hakkı için, benim sözüm olmadıkça bu yıllarda çiy ve yağmur düşmeyecektir, dedi.
2 Ve ona RAB'bin sözü gelip dedi ki,
3 Buradan git, ve doğuya yönel, ve Ürdün karşısında olan Kerit Deresi'nde gizlen.
4 Ve olacak ki, dereden su içeceksin, ve orada seni beslemek için kargalara emrettim.
5 Böylece gidip RAB'bin sözüne göre yaptı; çünkü gidip Ürdün karşısında olan Kerit Deresi yanında oturdu.
6 Ve kargalar kendisine sabahleyin ekmek ve et, ve akşamleyin ekmek ve et getiriyorlardı, ve dereden su içiyordu.
7 Ve günlerin sonunda vaki oldu ki, dere kurudu, çünkü ülkede yağmur yoktu.
8 Ve ona RAB'bin sözü gelip dedi ki,
9 Kalk, Sayda'ya ait olan Zarefat'a git, ve orada otur; işte, seni beslemek için orada bir dul kadına emrettim.
10 Böylece kalkıp Zarefat'a gitti; ve şehrin kapısına varınca, işte, orada bir dul kadın odun devşiriyordu; ve kadına seslenip, Sana yalvarırım, dedi, benim için bir kapta biraz su al da içeyim.
11 Ve kadın almaya giderken ona seslenip, Sana yalvarırım, dedi, benim için eline bir lokma ekmek al.
12 Ve o, Senin Allahın, dedi, yaşayan RAB'bin hakkı için, pidem yok, ancak küpte bir avuç un, ve tulumda biraz yağ var; ve, işte, ben iki parça odun devşiri-yorum, ve içeri gireceğim, ve kendim için ve oğlum için onu yapacağım, ve yiye-ceğiz, ve sonra öleceğiz.
13 Ve İlyas ona, Korkma, dedi; git ve dediğin gibi yap; ancak önce benim için ondan küçük bir pide yap da bana getir, ve kendin için ve oğlun için sonra yaparsın.
14 Çünkü İsrail'in Allahı RAB şöyle diyor: RAB toprak üzerine yağmur vereceği güne kadar küpte un tükenmeyecek, ve tulumda yağ eksilmeyecek.
15 Ve kadın gidip İlyas'ın sözüne göre yaptı; ve İlyas'la kadın ve onun ev halkı çok günler yemek yediler.
16 İlyas aracılığıyla RAB'bin söylediği söze göre, küpte un tükenmedi, ve tulumda yağ eksilmedi.
17 Ve bu şeylerden sonra vaki oldu ki, ev sahibi kadının oğlu hasta düştü; ve hastalığı çok ağır oldu, öyle ki, kendisinde nefes kalmadı.
18 Ve kadın İlyas'a, Benden sana ne, Ey sen Allah adamı? dedi; günahımı bana hatırlatmak, ve oğlumu öldürmek için mi yanıma geldin?
19 Ve o ona, Ver bana oğlunu dedi. Ve onu kadının kucağından aldı, ve ken-disinin oturmakta olduğu yukarı odaya çıkardı, ve onu kendi yatağı üzerine yatırdı.
20 Ve RAB'be bağırıp, Ya Allahım RAB, dedi, yanında misafir olduğum dul kadının oğlunu öldürerek onun başına da mı bela getirdin?
21 Ve çocuğun üzerine üç kez uzandı, ve RAB'be bağırıp, Ya Allahım RAB, dedi, sana yalvarırım, bu çocuğun canı içine dönsün.
22 Ve RAB İlyas'ın sesini işitti; ve çocuğun canı kendi içine döndü, ve çocuk dirildi.
23 Ve İlyas çocuğu aldı, ve onu yukarıki odadan eve indirdi, ve onu annesine verdi; ve İlyas, Bak, dedi, oğlun sağ!
24 Ve kadın İlyas'a, Şimdi bildim ki, sen bir Allah adamısın, dedi, ve senin ağzında RAB'bin sözü gerçektir.
