VE bu şeylerden sonra vaki oldu ki, Yizreel'de, Samiriye Kralı Ahab'ın sarayı yanında, Yizreelî Nabot'un bir bağı vardı.
2 Ve Ahab Nabot'a söyleyip, Bağını bana ver, dedi, bana sebze bostanı olsun, çünkü o benim evime yakındır; ve onun yerine sana ondan daha iyi bir bağ vereyim; ya da istersen, değerini gümüş olarak sana ödeyeyim.
3 Ve Nabot Ahab'a, Sana atalarımın mirasını vermekten RAB beni esirgesin, dedi.
4 Ve Yizreelî Nabot'un ona söylediği sözden ötürü Ahab evine küskün ve öfkeli girdi; çünkü, Atalarımın mirasını sana vermem, demişti. Ve yatağı üzerine yattı, ve yüzünü döndürdü, ve ekmek yemedi.
5 Ama karısı Yezabel yanına gelip ona, Niçin ruhun küskün, ki ekmek yemiyorsun? dedi.
6 Ve o ona dedi ki, Çünkü Yizreelî Nabot'a söyledim, ve ona, Bağını gümüşle bana ver; ya da arzu ediyorsan onun yerine sana başka bağ vereyim, dedim; ve o, Bağımı sana vermem, dedi.
7 Ve karısı Yezabel ona dedi ki, Sen şimdi İsrail üzerinde krallık ediyor musun? kalk, ekmek ye, ve yüreğin hoş olsun; Yizreelî Nabot'un bağını ben sana vereceğim.
8 Böylece Ahab'ın adıyla mektuplar yazdı, ve onları onun mührüyle mühürledi, ve mektupları Nabot'un şehrinde olan ve onunla beraber oturan ihtiyarlara ve ileri gelenlere gönderdi.
9 Ve mektuplarda yazıp dedi ki, Bir oruç ilan edin, ve Nabot'u halkın baş yerine oturtun;
10 Ve onun karşısına iki adam, Belial adamları, oturtun, ve, Sen Allah'a ve krala sövdün, diyerek ona karşı tanıklık etsinler. Ve o zaman onu dışarı çıkarın, ve onu taşlayın da ölsün, diye mektup-larda yazdı.
11 Ve Nabot'un şehrinin adamları, onun şehrinde oturan ihtiyarlar ve soylular, Yezabel'in onlara göndermiş olduğu gibi, onlara göndermiş olduğu mektuplarda yazılmış olduğu gibi yaptılar.
12 Oruç ilan ettiler, ve Nabot'u halkın baş yerine oturttular.
13 Ve iki adam, Belial çocukları, geldi, ve onun karşısında oturdular, ve bu Belial adamları halkın önünde ona karşı, Nabot'a karşı, Nabot Allah'a ve krala sövdü, diyerek tanıklık ettiler. Ve onu şehrin dışarısına çıkardılar, ve onu taş-larla taşladılar ki, öldü.
14 O zaman Yezabel'e gönderip, Nabot taşlandı, dediler, ve öldü.
15 Ve vaki oldu ki, Yezabel Nabot'un taşlanıp öldüğünü işittiği zaman, Yeza-bel Ahab'a, Kalk, dedi, Yizreelî Nabot'un sana gümüşle vermek istemediği bağını kendine mülk edin; çünkü Nabot sağ değil ancak ölüdür.
16 Ve vaki oldu ki, Ahab Nabot'un ölmüş olduğunu işitince Yizreelî Nabot'un bağı-nı mülk edinmek üzere oraya inmek için Ahab kalktı.
17 Ve Tişbî İlyas'a RAB'bin sözü gelip dedi ki,
18 Kalk, Samiriye'de oturan İsrail Kralı Ahab'ı karşılamaya in; işte, o Nabot'un bağındadır; onu mülk edinmek için oraya indi.
19 Ve ona söyleyip diyeceksin ki, RAB şöyle diyor: Öldürdün de kendine mülk de mi edindin? Ve ona söyleyip diye-ceksin ki, RAB şöyle diyor: Nabot'un kanını köpeklerin yaladıkları yerde se-nin, senin de kanını köpekler yalayacak-lar.
20 Ve Ahab İlyas'a, Ey düşmanım, dedi, beni buldun mu? Ve o, Seni buldum, dedi, çünkü RAB'bin gözünde kötü olanı yapmak için kendini sattın.
21 İşte, senin üzerine bela getireceğim, ve soyunu süpürüp atacağım, ve Ahab'dan duvara işeyeni, ve İsrail'de kapanmış ve bırakılmış olanı kesip atacağım,
22 Ve beni öfkelendirdiğin ve İsrail'e günah işlettirdiğin için senin evini Nebat oğlu Yeroboam'ın evi gibi, ve Ahiya oğlu Baaşa'nın evi gibi edeceğim.
23 Ve RAB Yezabel için de söyleyip dedi ki, Yizreel duvarının yanında Yezabel'i köpekler yiyecekler.
24 Ahab'dan şehirde öleni köpekler yiye-cek; ve kırda öleni hava kuşları yiyecek.
25 Ama RAB'bin gözünde şerri işle-mek için, gerçekten, Ahab gibi kendini satan olmadı; karısı Yezabel onu kışkır-tıyordu.
26 Ve İsrail çocuklarının önünden RAB'bin kovmuş olduğu Amorîler'in yaptığı her şeye göre putlar ardınca giderek; çok iğrenç işler yaptı.
27 Ve vaki oldu ki, Ahab bu sözleri işi-tince giysilerini yırttı, ve etbedeni üzerine çul sardı, ve oruç tuttu, ve çulda yattı, ve yavaş yürüdü.
28 Ve Tişbî İlyas'a RAB'bin sözü gelip dedi ki,
29 Ahab'ın önümde nasıl alçaldığını gördün mü? mademki benim önümde alçaldı, belayı onun günlerinde getirmeyeceğim; ama oğlunun gün-lerinde belayı onun evi üzerine getireceğim.
