OVAKİTTE Yeroboam'ın oğlu Abiya hasta düştü.
2 Ve Yeroboam karısına, Haydi kalk, dedi, ve kılığını değiştir, ve bilmesinler ki, sen Yeroboam'ın karısısın; ve Şiloya git; işte, Peygamber Ahiya oradadır, bu halkın üzerine kral olacağıma dair benim için söylemiş olan odur.
3 Ve eline on ekmek, ve kurabiyeler, ve bir tulum bal al, ve ona git; çocuğa ne olacağını o sana bildirecektir.
4 Ve Yeroboam'ın karısı böyle yaptı, ve kalkıp Şilo'ya gitti, ve Ahiya'nın evine geldi. Ve Ahiya göremiyordu; çünkü kocamış olduğu için gözleri donmuştu.
5 Ve RAB Ahiya'ya, İşte, dedi, Yeroboam'ın karısı oğlu için senden sormaya geliyor; çünkü o hastadır; ona şöyle diyeceksin; ve vaki olacak ki, içeri girdiği zaman kendini başka bir kadın gösterecektir.
6 Ve öyle oldu ki, kadın kapıdan girince, Ahiya onun ayak seslerini işittiği zaman, Sen Yeroboam'ın karısı, dedi, içeri gel; niçin kendini bir başkası imiş gibi gösteriyorsun? çünkü ben sana ağır haberle gönderildim.
7 Git, Yeroboam'a söyle: İsrail'in Allahı RAB şöyle diyor: Mademki seni halkın arasından yükselttiğim, ve halkım İsrail üzerine seni hükümdar ettiğim,
8 Ve krallığı Davut evinden çekip aldığım, ve onu sana verdiğim halde, sen, emirlerimi tutmuş olan, ve ancak gözümde doğru olanı yapmak için tüm yüreğiyle benim ardımca yürüyen kulum Davut gibi olmadın,
9 Ama senden önce olanların hepsinden çok kötülük yaptın, çünkü, beni öfkelen-dirmek için, gidip kendine başka ilahlar ve dökme putlar yaptın, ve beni arkana attın;
10 Bunun için, işte, ben Yeroboam evi üzerine bela getireceğim, ve Yero-boam'dan duvara işeyeni, ve İsrail'de kapanmış ve bırakılmış olanı kesip ata-cağım, ve Yeroboam evini gübre süpür-dükleri gibi hepsi tükeninceye kadar büsbütün süpüreceğim.
11 Yeroboam'dan şehirde öleni köpekler yiyecek; ve kırda öleni hava kuşları yiyecek; çünkü RAB bunu söyledi.
12 Bunun için sen kalk, kendi evine git; ve şehre ayak bastığın zaman çocuk ölecektir.
13 Ve tüm İsrail onun için dövünecek, ve onu gömecekler; çünkü Yeroboam'dan mezara girecek yalnız odur, çünkü İsrail'in Allahı RAB'be karşı Yeroboam evinde kendisinde iyi bir şey bulunuyor.
14 Üstelik RAB kendisi için İsrail üzerine bir kral kaldıracak, o da Yeroboam evini o gün kesip atacak; ama ne? hatta şimdi.
15 Çünkü RAB İsrail'i suda sallanan bir kamış gibi vuracak; ve atalarına vermiş olduğu bu iyi topraktan İsrail'i sökecek, ve onları ırmağın öte tarafına dağıtacak, çünkü koruları yaparak RAB'bi öfkelen-dirdiler.
16 Ve Yeroboam'ın işlediği ve İsrail'e işlettirdiği günahları yüzünden RAB İsrail'i bırakacaktır.
17 Ve Yeroboam'ın karısı kalkıp gitti, ve Tirza'ya geldi; ve evin eşiğine vardığı zaman çocuk öldü.
18 Ve onu gömdüler ve kulu Peygamber Ahiya aracılığıyla RAB'bin söylemiş olduğu sözüne göre, tüm İsrail onun için dövündüler.
19 Ve Yeroboam'ın işlerinin geri kalanı, nasıl savaştığı, ve nasıl krallık ettiği, işte, bunlar İsrail krallarının tarihler kitabında yazılıdır.
20 Ve Yeroboam'ın krallık ettiği günler yirmi iki yıldı; ve atalarıyla uyudu, ve yerine oğlu Nadab krallık etti.
21 Ve Süleyman oğlu Rehoboam Yahuda'da krallık etti. Rehoboam krallık etmeye başladığı zaman kırk bir ya-şındaydı, ve RAB'bin kendi adını koy-mak için İsrail'in tüm oymaklarından seçtiği şehirde, Yeruşalim'de, on yedi yıl krallık etti; ve annesinin adı Ammonî Naama'ydı.
22 Ve Yahuda RAB'bin gözünde kötü olanı yaptı, ve işledikleri suçlarla ata-larının yapmış oldukları her şeyden ziyade onu kıskandırdılar.
23 Çünkü onlar da her yüksek tepe üzerinde, ve her yeşil ağaç altında, kendileri için yüksek yerler, ve dikili taşlar, ve korular yaptılar;
24 Ve ülkede sodomîler de vardı; İsrail çocukları önünden RAB'bin kovduğu mil-letlerin tüm iğrençliklerine göre yaptılar.
25 Ve vaki oldu ki, Kral Rehoboam'ın beşinci yılında, Mısır Kralı Şişak Yeruşalim'e karşı çıktı;
26 Ve RAB evinin hazinelerini, ve kral evinin hazinelerini aldı; ve her şeyi aldı; ve Süleyman'ın yapmış olduğu tüm altın kalkanları aldı.
27 Ve Kral Rehoboam onların yerine tunç kalkanlar yaptı, ve kral evinin kapısını bekleyen muhafız asker reislerinin eline teslim etti.
28 Ve vaki oldu ki, kral RAB'bin evine girdikçe muhafızlar onları taşırlardı, ve onları muhafızlar odasına geri getirir-lerdi.
29 Şimdi Rehoboam'ın işlerinin geri kalanı, ve yaptığı her şey, onlar Yahuda krallarının tarihler kitabında yazılı değil midir?
30 Ve Rehoboam'la Yeroboam arasında tüm günler savaş vardı.
31 Ve Rehoboam atalarıyla uyudu, ve Davut Şehri'nde ataları yanına gömüldü; ve annesinin adı Ammonî Naama'ydı. Ve yerine oğlu Abiyam krallık etti.
