O ZAMAN Baaşa'ya karşı Hanani oğlu Yehu'ya RAB'bin sözü gelip dedi ki,
2 Seni topraktan yükselttiğim, ve seni halkım İsrail üzerine hükümdar ettiğim halde, mademki Yeroboam'ın yolunda yürüdün, ve halkım İsrail'in günahlarıyla beni öfkelendirmek için onlara günah işlettirdin;
3 İşte, Baaşa'yı ve evini süpürüp atacağım, ve senin evini Nebat oğlu Yeroboam evi gibi kılacağım.
4 Baaşa'dan şehirde öleni köpekler yiye-cek; ve ondan kırda öleni hava kuşları yiyecek.
5 Şimdi Baaşa'nın işlerinin geri kalanı, ve yaptığı şeyleri ve onun gücü, İsrail krallarının tarihler kitabında yazılı değil midir?
6 Böylece Baaşa atalarıyla uyudu, ve Tirza'da gömüldü; ve oğlu Ela onun yerine krallık etti.
7 Ve Baaşa RAB'bin gözünde yaptığı her kötülükten ve ellerinin işiyle RAB'bi öfkelendirmek için Yeroboam evi gibi olduğundan dolayı, ve onu vurduğundan dolayı, kendisine karşı ve evine karşı da RAB'bin sözü Hanani oğlu Peygamber Yehu aracılığıyla geldi.
8 Yahuda Kralı Asa'nın yirmi altıncı yılında Baaşa oğlu Ela Tirza'da İsrail üzerine krallık etmeye başladı, iki yıl.
9 Ve savaş arabalarının yarısına komu-tan olan kulu Zimri ona karşı düzen kurdu. Ve o Tirza'daydı; ve Tirza'da kendi ev halkının kâhyası olan Arza'nın evinde içip sarhoş olmaktaydı;
10 Ve Zimri içeri girdi, ve Yahuda Kralı Asanın yirmi yedinci yılında onu vurup öldürdü, ve onun yerine krallık etti.
11 Ve vaki oldu ki, krallık etmeye başlayıp tahtı üzerine oturunca tüm Baaşa evini öldürdü; ve kendisine ne akrabasından ne de dostlarından duvara işeyen birini bırakmadı.
12 Böylece, İsrail'in Allahı RAB'bi putla-rıyla öfkelendirmek için Baaşa'nın, ve oğlu Ela'nın işledikleri, ve İsrail'e işlettirdikleri günahlardan dolayı,
13 Peygamber Yehu aracılığıyla Baaşa-'ya karşı RAB'bin söylemiş olduğu söze göre Zimri tüm Baaşa evini helak etti.
14 Şimdi Ela'nın işlerinin geri kalanı, ve yaptığı her şey İsrail krallarının tarihler kitabında yazılı değil midir?
15 Yahuda Kralı Asa'nın yirmi yedinci yılında Zimri Tirza'da yedi gün krallık etti. Ve halk Filistliler'in olan Gibbeton'a karşı ordugâh kurmuşlardı.
16 Ve, Zimri düzen kurmuş, ve kralı öldürmüştür, diye ordugâhta olan halk işitti; bunun için tüm İsrail, ordu ko-mutanı Omri'yi o gün ordugâhta İsrail üzerine kral ettiler.
17 Ve Omri tüm İsrail'le beraber Gibbe-ton'dan çıktı, ve Tirza'yı kuşattılar.
18 Ve vaki oldu ki, Zimri şehrin alındığını görünce kral evinin kalesine girdi, ve kendi üzerine kral evini ateşe verdi,
19 Ve yapmış olduğu günahlardan, RAB'bin gözünde kötü olanı yaptığın-dan, Yeroboam'ın yolunda yürüdüğün-den, ve İsrail'e günah işlettirmekle günah işlediğinden dolayı öldü.
20 Şimdi Zimri'nin işlerinin geri kalanı, ve ettiği hainlik, İsrail krallarının tarihler kitabında yazılı değil midir?
21 O zaman İsrail halkı ikiye bölündü; halkın yarısı Ginat'ın oğlu Tibni'yi kral etmek için onun ardınca gitti; ve yarısı Omri'nin ardınca gitti.
22 Ama Omri'nin ardınca giden halk Ginat oğlu Tibni'nin ardınca giden halka galip oldu; ve Tibni öldü, ve Omri krallık etti.
23 Yahuda Kralı Asa'nın otuz birinci yılında Omri İsrail üzerine krallık etmeye başladı, on iki yıl; Tirza'da altı yıl krallık etti.
24 Ve Samiriye Tepesi'ni Şemer'den iki talant gümüşe satın aldı; ve tepenin üzerinde bina ettiği, ve yaptığı şehrin adını, dağın sahibi Şemer'in adına göre Samiriye koydu.
25 Ama Omri RAB'bin gözünde kötü olanı yaptı, ve kendisinden evvel olanla-rın hepsinden çok kötülük yaptı.
26 Çünkü Nebat oğlu Yeroboam'ın tüm yolunda, ve İsrail'in Allahı RAB'bi putlarıyla öfkelendirmek için onun İsrail'e işlettirdiği günahlarında yürüdü.
27 Şimdi Omri'nin yaptığı işlerin geri kalanı, ve gösterdiği gücü, İsrail kralları-nın tarihler kitabında yazılı değil midir?
28 Böylece Omri atalarıyla uyudu, ve Samiriye'de gömüldü; ve yerine oğlu Ahab krallık etti.
29 Ve Yahuda Kralı Asa'nın otuz seki-zinci yılında Omri oğlu Ahab İsrail üze-rine krallık etmeye başladı; ve Omri oğlu Ahab Samiriye'de İsrail üzerine yirmi iki yıl krallık etti.
30 Ve Omri oğlu Ahab kendisinden evvel olanların hepsinden çok RAB'bin gözünde kötü olanı yaptı.
31 Ve vaki oldu ki. Nebat oğlu Yero-boam'ın günahlarında yürümek bir şey değilmiş gibi, Saydalılar Kralı Etbaal'ın kızı Yezabel'i de karı olarak aldı, ve gidip Baal'a kulluk etti, ve ona tapındı.
32 Ve Samiriye'de yaptığı Baal evinde Baal için sunak kurdu.
33 Ve Ahab bir koru yaptı; ve Ahab İsrail'in Allahı RAB'bi öfkelendirmek için kendisinden evvel olan tüm İsrail kralla-rından fazlasını yaptı.
34 Onun günlerinde Beytelî Hiel Eri-ha'yı yaptı; Nun oğlu Yeşu aracılığıyla RAB'bin söylemiş olduğu söze göre, ilk doğanı Abiram pahasına temelini koydu, ve küçük oğlu Segub pahasına kapılarını taktı.
