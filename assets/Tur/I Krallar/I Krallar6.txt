VE vaki oldu ki, İsrail çocuklarının Mısır ülkesinde çıkmalarının dört yüz sekseninci yılında, Süleyman'ın İsrail üzerine hükümdarlığının dördüncü yılın-da, ikinci ay olan Ziv ayında RAB'bin evini yapmaya başladı.
2 Ve Kral Süleyman'ın RAB için yaptığı evin uzunluğu altmış arşın, ve genişliği yirmi, ve yüksekliği otuz arşındı.
3 Ve evin tapınağı önünde olan eyvanın uzunluğu evin genişliğine göre yirmi arşındı; ve onun genişliği evin önünde on arşındı.
4 Ve ev için kafesle kapalı pencereler yaptı.
5 Ve evin duvarı etrafına bitişik, hem tapınağın, ve hem de iç odanın etrafındaki evin duvarlarına bitişik katlar yaptı; ve etrafında yan odalar yaptı.
6 Alt oda beş arşın genişliğinde, ve orta oda altı arşın genişliğinde, ve üçüncüsü yedi arşın genişliğinde idi; çünkü kirişler evin duvarını tutmasın diye evin duvarı etrafında dış tarafta dar omuzlar yaptı.
7 Ve ev yapılmakta iken, oraya getirilmeden önce hazırlanmış taştan yapıldı; öyle ki yapılırken evin içinde ne çekiç ne balta ne de demir bir alet sesi işitildi.
8 Orta yan odaların kapısı evin sağ tarafındaydı; ve dolambaçlı merdivenle orta kata, ve orta kattan üçüncüye çıkarlardı.
9 Böylece evi yaptı, ve onu bitirdi; ve evi sedir ağaçlarından kirişler ve tahtalarla örttü.
10 Ve o zaman tüm eve bitişik katları her birinin yüksekliği beş arşın olarak yaptı, ve onları sedir ağacı kerestesiyle eve bağladı.
11 Ve Süleyman'a RAB'bin sözü gelip dedi ki,
12 Bu yaptığın eve gelince, eğer benim kurallarımda yürürsen, ve hükümlerimi yaparsan, ve tüm emirlerimde yürümek için onları tutarsan; o zaman baban Davut'a söylediğim sözümü seninle pekiştireceğim.
13 Ve İsrail çocuklarının ortasında oturacağım, ve halkım İsrail'i bırakmaya-cağım.
14 Böylece Süleyman evi yaptı, ve onu bitirdi.
15 Ve evin duvarlarını içerden sedir ağacı tahtalarıyla yaptı; evin zemininden çatı duvarlarına kadar onları içerden tahtayla kapladı; ve evin zeminini ak çam tahtalarıyla örttü.
16 Ve evin yan taraflarına hem zemini hem de duvarlarını sedir ağacı tahta-larıyla yirmi arşın bina etti; onun için onları içerde, yani iç oda için, yani en kutsal yer için yaptı.
17 Ve evin, yani iç odanın dışında olan tapınağın, uzunluğu kırk arşındı.
18 Ve içerden evin üzerinde olan sedir ağaçları yumrular ve açılmış çiçeklerle oyulmuştu; hepsi sedir ağacıydı, taş hiç görünmüyordu.
19 Ve evin içinde içeri tarafında, RAB'bin Antlaşma Sandığı'nı koymak için iç odayı hazırladı.
20 Ve iç odanın içerden uzunluğu yirmi arşın, ve genişliği yirmi arşın, ve yük-sekliği yirmi arşındı; ve onu halis altınla kapladı; ve sedir ağacından olan sunağı böyle kapladı.
21 Böylece Süleyman evi içerden halis altınla kapladı; ve iç odanın önüne altın zincirler çekti; ve onu altınla kapladı.
22 Ve tüm evi altınla, tüm evi tamamen kapladı; iç odanın yanında olan tüm sunağını da altınla kapladı.
23 Ve iç odada her biri on arşın yüksekliğinde zeytin ağacından iki keruvim yaptı.
24 Ve keruvun bir kanadı beş arşındı, ve keruvun öbür kanadı beş arşındı; bir kanadının ucundan öbürünün ucuna kadar on arşındı.
25 Ve öbür keruv on arşındı; her iki keruvim bir ölçüde ve bir biçimde idi.
26 Bir keruvun yüksekliği on arşındı, öbür keruvunki de böyle idi.
27 Ve keruvimleri iç evin içine koydu; ve keruvimlerin kanatları gerilmişti, şöyle ki, birinin kanadı bir duvara, ve öbür ke-ruvun kanadı öbür duvara değiyordu; ve kanatları evin ortasında birbirlerine deği-yorlardı.
28 Ve keruvimleri altınla kapladı.
29 Ve içerde ve dışarda çepçevre evin tüm duvarlarına kabartma şekiller, keru-vimler, ve hurma ağaçları, ve açılmış çiçekler oydu.
30 Ve içerde ve dışarda evin döşemesini altınla kapladı.
31 Ve iç odanın girilecek yerine zeytin ağacından kapılar yaptı; üst eşikle kapı söveleri duvarın beşte biri idi.
32 İki kapı da zeytin ağacındandı; ve üzerlerine kabartma keruvimler, ve hurma ağaçları, ve açılmış çiçekler oydu, ve onları altınla kapladı; ve altını keruvimlerle hurma ağaçları üzerine döşedi.
33 Tapınağın girilecek yerine de zeytin ağacından duvarın dörtte biri olmak üzere kapı söveleri,
34 Ve iki kapı ak çam ağacındandı; ve bir kapının iki parçadan olup katlanırdı, ve öbür kapının iki parçadan olup katlanırdı.
35 Ve üzerlerine keruvimler, ve hurma ağaçları, ve açılmış çiçekler oydu; ve oyma işine uydurulmuş altınla onları kapladı.
36 Ve iç avluyu üç sıra yontulmuş taşla, ve bir sıra sedir ağacı kirişiyle yaptı.
37 RAB'bin evinin temeli dördüncü yılda Ziv ayında atıldı. 38 Ve on birinci yılda, sekizinci ayda, Bul ayında, ev tüm kısımlarıyla, ve tüm şekline göre bitirildi. Böylece yedi yıldır onu yapmaktaydı.
