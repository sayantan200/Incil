VE Sur Kralı Hiram kullarını Süley-man'a gönderdi; çünkü babasının yerine onu kral meshetmiş olduklarını işitmişti; çünkü Hiram daima Davut'u severdi.
2 Ve Süleyman Hiram'a gönderip dedi ki,
3 Sen bilirsin ki, RAB babam Davut'un düşmanlarını onun ayakları tabanlarının altına koyuncaya kadar, çevresindeki savaşlar yüzünden Allahı RAB'bin adına bir ev yapmadı.
4 Ama şimdi Allahım RAB bana her taraftan rahat verdi; ne düşman var, ne de kötü bir alay.
5 Ve, işte, RAB, Senin yerine, senin tah-tına koyacağım oğlun, benim adıma evi o yapacak, diye babam Davut'a nasıl söylediyse Allahım RAB'bin adına bir ev yapmaya niyet ediyorum.
6 Şimdi bunun için, Lübnan'dan bana sedir ağaçları kessinler diye emret; ve kullarım senin kullarınla beraber ola-caklar; ve söyleyeceğin her şeye göre kulların için sana ücret veririm; çünkü bilirsin ki, aramızda Saydalılar gibi kereste kesmek bilen yoktur.
7 Ve vaki oldu ki, Hiram Süleyman'ın sözlerini işitince çok sevinip, O büyük halkın üzerine Davut'a hikmetli oğul vermiş olan RAB'be bugün hamdolsun, dedi.
8 Ve Hiram Süleyman'a gönderip, Bana gönderdiğin sözü işittim, dedi; sedir ağacı kerestesi, ve ak çam kerestesi hakkında her dileğini yaparım.
9 Kullarım onları Lübnan'dan denize indirirler; ve bana tayin edeceğin yere deniz yoluyla gitmek üzere onlardan sal-lar yaparım, ve orada onları çözdürürüm, ve sen onları götürürsün; ve evim halkına yiyecek vermekle benim dileğimi tamamlarsın.
10 Böylece Hiram Süleyman'a her dileği-ne göre sedir ağaçları, ve ak çam ağaçları verdi.
11 Ve Süleyman Hiram'a, evi halkının yemesi için, yirmi bin ölçek buğday, ve yirmi kor halis yağ verdi; Süleyman yıl-dan yıla Hiram'a böyle verirdi.
12 Ve RAB Süleyman'a söylediği gibi ona hikmet verdi; ve Hiram'la Süleyman arasında barışıklık vardı; ve ikisi arala-rında antlaşma yaptılar.
13 Ve Kral Süleyman tüm İsrail'den angaryacılar topladı; ve angaryacılar otuz bin adamdı.
14 Ve ayda on bin adam olmak üzere bunları sırayla Lübnan'a gönderdi; bir ay Lübnan'da, ve iki ay evde kalırlardı; ve angaryacıların başında Adoniram vardı.
15 Ve Süleyman'ın yük taşıyan yetmiş bin, ve dağlarda taş kesen seksen bin adamı,
16 Bunlardan başka Süleyman'ın işte çalışan halkın üzerine hükmeden, işin başında bulunan üç bin üç yüz baş kâhyaları vardı.
17 Ve kral emretti, ve onlar evin temelini atmak için büyük taşlar, değerli taşlar, ve yontulmuş taşlar getirdiler.
18 Ve Süleyman'ın yapıcıları, ve Hira-m'ın yapıcıları, ve taşçılar onları yont-tular, böylece evi yapmak için keresteyi ve taşları hazırladılar.
