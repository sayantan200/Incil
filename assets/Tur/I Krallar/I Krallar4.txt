BÖYLECE Kral Süleyman tüm İsrail üzerinde kraldı.
2 Reisleri de şunlardı: kâhin Zadok oğlu Azarya;
3 Şişa'nın oğulları Elihoref ve Ahiya, yazmanlar; Ahilud oğlu Yehoşafat, tarih-çi;
4 Ve Yehoyada oğlu Benaya ordunun başındaydı; ve Zadok'la Abiatar kâhindi;
5 Ve Natan oğlu Azarya kâhyaların başındaydı; ve Natan oğlu Zabud vezir ve kralın dostuydu;
6 Ve Ahişar ev halkının başındaydı; ve Abda oğlu Adoniram angaryacıların ba-şındaydı.
7 Ve İsrail'in başında Süleyman'ın on iki kâhyası vardı, ve krala ve onun evi halkına azık tedarik ederlerdi; her birine yılda bir ay azık tedariki düşerdi.
8 Ve adları şunlardır: Efraim dağlığında Hur oğlu;
9 Makaz'da, ve Şaalbim'de, ve Beyt-şemeş'te, ve Elon-beythanan'da Deker oğlu;
10 Arubbot'ta Hesed oğlu (Soko ve tüm Hefer ülkesi ona aitti);
11 Tüm Dor yaylasında Abinadab oğlu (Süleyman'ın kızı Tafat onun karısıydı);
12 Taanak'ta ve Megiddo'da, ve Yizreel altındaki Zareta'nın yanında olan tüm Beyt-şean, Beyt-şean'dan Abel-mehola'ya, Yokmeam'ın ötesine kadar Ahilud oğlu Baana;
13 Ramot-gilead'da Geber oğlu (Gilead-da olan Manasse oğlu Yair'in şehirleri, ve Başan'da olan Argob havalisi, duvarlı ve tunç sürgülü altmış büyük şehir ona aitti);
14 Mahanaim'de İddo oğlu Ahinadab;
15 Naftali'de Ahimaaz; bu da Süley-man'ın kızı Basemat'ı karı olarak aldı;
16 Aşer'de ve Alot'ta Huşay oğlu Baana;
17 İssakar'da Parua oğlu Yehoşafat;
18 Benyamin'de Ela oğlu Şimei;
19 Gilead ülkesinde, Amorîler Kralı Sihon'un, ve Başan Kralı Og'un ülkesinde Uri oğlu Geber; ve ülkede tek kâhya buydu.
20 Yahuda ve İsrail çoklukça deniz kenarında olan kum gibi çoktu, yiyip içmekte ve sevinçteydiler.
21 Ve Süleyman ırmaktan Filistliler ülke-sine, ve Mısır sınırına kadar tüm kral-lıklar üzerinde hükümranlık sürdü; onlar armağanlar getirdiler, ve ömrünün tüm günlerince Süleyman'a kulluk ettiler.
22 Ve Süleyman evinin bir günlük yiyeceği otuz ölçek ince un, ve altmış ölçek un,
23 On besili öküz, ve otlaklardan yirmi öküz, ve geyikler, ve ceylanlar, ve sığın-lar, ve semiz tavuklardan başka yüz koyundu.
24 Çünkü ırmağın beri tarafında Tif-sah'tan Gaza'ya kadar tüm havalide, ırmağın beri tarafında olan tüm kralların üzerinde egemenlik sürüyordu; ve çevresinde, her tarafta barışıklığı vardı.
25 Ve Süleyman'ın tüm günlerince Dan'dan Beer-şeba'ya kadar Yahuda ve İsrail, her adam kendi asması ve incir ağacı altında, esenlikle oturdular.
26 Ve Süleyman'ın savaş arabaları için kırk bin ahır bölüğünde atları vardı, ve on iki bin atlısı vardı.
27 Ve o kâhyalar Kral Süleyman için, ve Kral Süleyman'ın sofrasına gelenlerin hepsi için, her adam kendi ayında azık tedarik ederlerdi; bir şey eksik etmez-lerdi.
28 Ve her adam kendisine emredildiğine göre memurların bulunduğu yere atlar ve develer için de arpa ve saman getirirlerdi.
29 Ve Allah Süleyman'a, deniz kıyı-sında olan kum gibi, ziyadesiyle hikmet ve anlayış, ve yürek genişliği verdi.
30 Ve Süleyman'ın hikmeti tüm doğu ülkesi çocuklarının hikmetinden, ve tüm Mısır'ın hikmetinden üstündü.
31 Çünkü tüm insanlardan, Ezrahî Eytan'dan Mahol'un oğulları Heman, Kalkol, ve Darda'dan daha hikmetliydi; ve çepçevre tüm uluslarda onun şöhreti vardı.
32 Ve üç bin mesel söyledi; ve ezgileri bin beşti.
33 Ve Lübnan'da olan sedir ağacından duvarda biten zufa otuna kadar ağaçlar hakkında söyledi; hayvanlar, ve kuşlar, ve sürünen şeyler, ve balıklar hakkında da söyledi.
34 Ve Süleyman'ın hikmetini dinlemek için tüm halklardan, onun hikmeti hak-kında işitmiş olan tüm dünya kralların-dan gelirlerdi.
