OZAMAN Süleyman İsrail'in ihti-yarlarını, ve oymakların tüm baş-larını, İsrail çocuklarının atalar evleri başlarını, RAB'bin Antlaşma Sandığı'nı Davut Şehri olan Sion'dan yukarı getirmek için Yeruşalim'e, Kral Süleyman'ın yanına topladı.
2 Ve tüm İsrail adamları yedinci ay olan Etanim ayında, bayramda, Kral Sü-leyman'ın yanına toplandı.
3 Ve tüm İsrail ihtiyarları geldi, ve kâhinler sandığı kaldırdılar.
4 Ve RAB'bin Sandığı'nı, Toplanma Çadırını, ve çadırda olan tüm kutsal takımları yukarı getirdiler; bunları kâhinler ve Levililer yukarı getirdiler.
5 Ve Kral Süleyman, ve kendi yanına toplanmış olan tüm İsrail topluluğu onunla beraber sandığın önündeydi, çoklukça sayılamaz ve hesap edilemez koyunlar ve öküzler kurban ediyorlardı.
6 Ve kâhinler RAB'bin antlaşma san-dığını içeriye yerine, evin iç odasına, en kutsal yere, keruvimlerin kanatları altına getirdiler.
7 Çünkü keruvimler kanatlarını sandığın yeri üzerine geriyorlardı, ve keruvimler sandığı ve onun sırıklarını yukarıdan örtüyorlardı.
8 Ve sırıkları uzattılar ki, sırıkların uçları iç odanın önündeki kutsal yerden görü-nüyorlardı; ama dışarıdan görünmüyor-lardı; ve bugüne dek oradadırlar.
9 İsrail çocukları Mısır ülkesinde çık-tıkları zaman RAB'bin onlarla antlaşma yaptığı Horeb Dağı'nda sandığın içine Musa'nın koymuş olduğu iki taş levha-dan başka içinde bir şey yoktu.
10 Ve vaki oldu ki, kâhinler kutsal yerden çıkınca, bulut RAB'bin evini doldurdu,
11 Öyle ki buluttan ötürü kâhinler hizmet için duramadılar; çünkü RAB'bin yüceliği RAB'bin evini doldurmuştu.
12 O zaman Süleyman dedi ki, RAB koyu karanlıkta oturacağını söylemiştir.
13 Oturmak için sana bir ev, ebediyen mesken tutacağın bir yer yaptım.
14 Ve kral yüzünü döndürüp tüm İsrail topluluğunu kutsadı; ve tüm İsrail topluluğu ayakta duruyordu.
15 Ve o, İsrail'in Allahı RAB kutlu olsun, dedi, o Allah ki, babam Davut'a ağzıyla,
16 Halkım İsrail'i Mısır'dan çıkardığım günden beri, adım orada olsun diye bir ev yapmak için, tüm İsrail oymaklarından bir şehir seçmedim; ama halkım İsrail üzerinde olsun diye Davut'u seçtim, demiş, ve eliyle yerine getirmiştir.
17 Ve İsrail'in Allahı RAB'bin adına bir ev yapmak babam Davut'un yüreğinde idi.
18 Ve RAB babam Davut'a, Mademki adıma bir ev yapmayı yüreğine koydun, dedi, yüreğine koyduğuna iyi ettin;
19 Ama evi sen yapmayacaksın; ancak sulbünden çıkacak oğlun, benim adıma evi o yapacaktır.
20 Ve RAB söylediği sözünü tamam etmiştir; çünkü babam Davut'un yerinde ben durmaktayım, ve RAB'bin vaat ettiği gibi İsrail tahtında oturuyorum, ve İsrail'in Allahı RAB'bin adına evi yaptım.
21 Ve orada sandık için yer yaptım, atalarımızı Mısır ülkesinde çıkardığı zaman RAB'bin onlarla yaptığı antlaşma onun içindedir.
22 Ve Süleyman RAB'bin sunağı önünde, İsrail'in tüm topluluğu karşısın-da durup ellerini göğe açtı;
23 Ve, Ya RAB, dedi, İsrail'in Allahı, ne yukarıda gökte ve ne aşağıda yerde senin gibi Allah yoktur; sen tüm yürekleriyle önünde yürüyen kullarınla antlaşmayı ve merhameti tutarsın;
24 Sen babam Davut kuluna vaat ettiğini tuttun; evet, ağzınla söyledin, ve bugün olduğu gibi elinle yerine getirdin.
25 Bunun için şimdi, İsrail'in Allahı RAB, babam Davut kuluna, Sen önümde yürüdüğün gibi önümde yürümek için ancak çocukların yollarına dikkat eder-lerse, İsrail tahtına oturmak için önümde bir adamın eksik olmayacaktır, diye vaat ettiğini tut.
26 Ve şimdi, ey İsrail'in Allahı, sana yalvarırım, babam Davut kuluna söyle-diğin söz doğru çıksın.
27 Ama gerçekten Allah yerde sakin olur mu? işte, gök ve göklerin göğü seni alamaz; nerede kaldı ki, benim bu yaptığım ev!
28 Ama ya RAB Allahım, bugün senin önünde bu kulunun ettiği feryadı ve duayı işitmek için bu kulunun duasına ve yalvarışına yönel;
29 Öyle ki, bu kulunun bu yere doğru edeceği duayı işitmek için gözlerin bu eve, Adım orada olacaktır, dediğin yere, gece gündüz açık olsun.
30 Ve bu yere doğru dua ettikleri zaman, bu kulunun ve halkın İsrail'in yalvarışını işit; gökte, meskeninde işit; ve işitince bağışla.
31 Bir adam komşusuna karşı suç işlerse, ve yemin etsin diye ona bir ant yükletilirse, ve ant bu evde sunağının önüne gelirse;
32 O zaman gökte işit ve yap, ve kötünün yolunu kendi başına getirmek için onu kötüleyerek, ve doğruya doğ-ruluğuna göre vermek için onu haklı çıkararak kullarına hükmet.
33 Halkın İsrail sana karşı günah işlediği için düşman önünde vurulduğu zaman, tekrar sana dönüp adını ikrar eder, ve bu evde sana dua ve feryat ederse;
34 O zaman gökte işit, ve halkın İsrail'in günahını bağışla, ve babalarına verdiğin ülkeye onları tekrar getir.
35 Sana karşı günah işledikleri için gökler kapanıp yağmur olmazsa, ve bu yere doğru dua ederlerse, ve adını ikrar ederlerse, ve onları alçalttığın zaman günahlarından dönerlerse;
36 O zaman gökte işit, ve kullarının, ve halkın İsrail'in günahını bağışla ki, yürü-yecekleri iyi yolu onlara öğretesin; ve halkına miras olarak verdiğin ülkene yağmur ver.
37 Eğer ülkede kıtlık olursa, veba olur-sa, eğer samyeli ya da küf, çekirge ya da tırtıl olursa; eğer şehirlerinin olduğu ülkede düşmanı onu kuşatırsa; hangi bela, hangi hastalık olursa olsun;
38 Her hangi bir adam tarafından, tüm halkın İsrail tarafından bir dua ve yalva-rış olursa, herkes kendi yüreğinin derdini bilip bu eve doğru ellerini açarsa;
39 O zaman gökte, meskeninde işit, ve bağışla, ve yap, ve yüreğini bildiğin her adama tüm yollarına göre ver (çünkü sen, tüm insanoğullarının yüreklerini ancak sen bilirsin);
40 Öyle ki, atalarımıza verdiğin diyarda oturdukları tüm günlerce senden kork-sunlar.
41 Üstelik halkın İsrail'den olmayan ecnebi de, senin adın uğruna uzak ülkeden gelince
42 (Çünkü senin büyük adın, ve kudretli elin, ve uzatılmış pazın hakkında işite-ceklerdir); gelip bu eve doğru dua edince;
43 Gökte, meskeninde işit, ve ecnebinin sana feryat ettiği tüm şeylere göre yap, öyle ki, halkın İsrail gibi senden korkmak için, dünyanın tüm halkları senin adını bilsinler, ve yaptığım bu evin senin adın-la çağrıldığını bilsinler.
44 Eğer halkın, onları göndereceğin bir yoldan düşmanına karşı savaşa çıkarsa, ve RAB'be, seçtiğin şehre, ve adın için yaptığım eve doğru dua ederlerse;
45 O zaman dualarını ve yalvarışlarını gökte işit, ve onların davasını gör.
46 Eğer sana karşı günah işlerlerse (çünkü günah işlemeyen adam yoktur), ve onlara karşı öfkeli olursan, ve onları düşmanın eline verirsen, ve onları sür-gün edenler, uzak olsun yakın olsun, düşman ülkesine onları sürerlerse;
47 Ama esir olarak götürüldükleri ülkede düşünüp tövbe ederlerse, ve, Günah işledik, ve sapıklık ettik, şer ettik, diyerek kendilerini sürgün edenlerin ülkesinde sana yalvarırlarsa;
48 Ve böylece onları sürgün eden düş-manların ülkesinde tüm yürekleriyle ve tüm canlarıyla sana dönerlerse, ve onların atalarına verdiğin ülkelerine, seçtiğin şehre, ve adına yaptığım eve doğru sana dua ederlerse;
49 O zaman gökte, meskeninde duala-rını ve yalvarışlarını işit, ve onların davasını gör;
50 Ve sana karşı günah işleyen halkını, ve sana karşı ettikleri tüm isyanlarını bağışla; ve onları sürgün edenlerin önünde sen onlara acı ki, onlar da onlara acısınlar
51 (Çünkü onlar demir ocağın içinden, Mısır'dan çıkardığın senin halkın ve kendi mirasındırlar);
52 Öyle ki, sana her feryat ettikleri zaman bu kulunun yalvarışını, ve halkın İsrail'in yalvarışını işitmek için gözlerin açık olsun.
53 Çünkü atalarımızı Mısır'dan çıkar-dığın zaman kulun Musa aracılığıyla söylediğin gibi, mirasın olmak için, sen onları dünyanın tüm halklarından ayır-dın, ya Rab ALLAH!
54 Ve öyle oldu ki, Süleyman RAB'be tüm bu duayı ve yalvarışı bitirince, RAB'bin sunağının önünden, elleri göğe açık olarak dizleri üzerine çökmüş olduğu yerden kalktı.
55 Ve ayakta durdu, ve tüm İsrail topluluğunu yüksek sesle kutsayıp dedi ki,
56 Vaat ettiği tüm şeylere göre, halkı İsrail'e rahat vermiş olan RAB kutlu olsun. Kulu Musa aracılığıyla söylediği tüm iyi sözlerinden hiçbir söz boşa çıkmadı.
57 Allahımız RAB atalarımızla olduğu gibi bizimle beraber olsun; bizi bırak-masın ve terketmesin;
58 Öyle ki, tüm kendi yollarında yürümek için, ve atalarımıza emrettiği emirlerini, ve kurallarını, ve hükümlerini tutmak için yüreklerimizi kendisine meylettirsin.
59 Ve RAB'bin önünde yalvarışımın bu sözleri gece gündüz Allahımız RAB'be yakın olsun, öyle ki, bu kulunun, ve halkı İsrail'in davasını günü gününe görsün;
60 Öyle ki, dünyanın tüm halkları bilsinler ki, RAB, Allah'tır; ondan başka yoktur.
61 Ve bugünde olduğu gibi onun kural-larında yürümek için, ve emirlerini tutmak için yüreğiniz Allahımız RAB'de tüm olsun.
62 Ve kral, ve onunla beraber tüm İsrail RAB'bin önünde kurbanlar kestiler.
63 Ve Süleyman RAB'be sunduğu esen-lik sunuları kurbanı olarak yirmi iki bin öküz, ve yüz yirmi bin koyun sundu. Böylece kral ve tüm İsrail çocukları RAB'bin evini tahsis ettiler.
64 Aynı gün kral RAB evinin önündeki avlunun ortasını takdis etti; çünkü yakmalık sunuları ve yemelik sunuları, ve esenlik sunularının yağını orada sundu, çünkü RAB'bin önünde olan tunç sunak yakmalık sunuları ve yemelik sunuları, ve esenlik sunularının yağını almak için küçük geldi.
65 Ve o vakitte Süleyman, büyük bir topluluk, Hamat'a girilecek yerden Mısır Vadisi'ne kadar olan tüm İsrail yanında olarak Allahımız RAB'bin önünde yedi gün ve yedi gün, yani on dört gün bayram etti.
66 Sekizinci günde halkı gönderdi; ve kralı kutsadılar, ve RAB'bin kulu Davut'a ve halkı İsrail'e gösterdiği tüm iyilikten dolayı sevinçle ve iyi yürekle çadırlarına döndüler.
