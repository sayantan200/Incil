AMA Süleyman on üç yıldır kendi evini yapıyordu, ve tüm evini bitirdi.
2 Lübnan ormanı evini de yaptı; uzun-luğu yüz arşın, ve genişliği elli arşın, ve yüksekliği otuz arşın olarak, direkler üzerinde sedir ağacı kirişler olmak üzere sedir ağacından dört sıra direkler üzerin-de idi.
3 Ve direklerin üstünde olan kırk beş kirişin üzeri sedir ağacıyla örtülüydü; bir sırada on beş.
4 Ve pencereler üç sıraydı, ve ışık ışığa karsıydı, üç kat.
5 Ve tüm kapılar ve söveler pencerelerle dört köşeli yapılmıştı; ve ışık ışığa karşıydı, üç kat.
6 Ve direkler eyvanını yaptı; uzunluğu elli arşın, ve genişliği otuz arşındı; ve önlerinde bir eyvan; ve önlerinde diğer direkler ve eşik vardı.
7 O zaman taht eyvanını, orada hüküm vereceği hüküm eyvanını yaptı; ve döşemenin bir tarafından öbür tarafına kadar sedir ağacıyla kaplıydı.
8 Ve kendi oturacağı ev, eyvanın iç tarafındaki avlu da, aynı yapıdaydı. Süleyman'ın karı olarak almış olduğu Firavun kızı için de bu eyvan gibi bir ev yaptı.
9 Bunların hepsi, içerden ve dışardan, temelden dama kadar, testereyle kesil-miş, yontulmuş, ölçüye göre taştan, değerli taştandı; dışardan büyük avluya kadar da böyleydi.
10 Ve temel değerli taşlardan, yani büyük taşlardan, on arşınlık ve sekiz arşınlık taşlardandı.
11 Ve üstünde ölçüye göre değerli taş-lar, yontulmuş taş ve sedir ağacı vardı.
12 Ve RAB'bin evinin iç avlusu, ve evin eyvanı için büyük avlunun çevresinde üç sıra yontulmuş taş ve bir sıra sedir ağacı kirişleri vardı.
13 Ve Kral Süleyman gönderip Surdan Hiram'ı getirtti.
14 Naftali oymağından dul bir kadının oğluydu, ve babası Surlu bir adamdı, tunç işçisi idi; ve Hiram tüm tunç işleri işlemekte hikmetle ve anlayışla ve hünerle doluydu. Ve Süleyman'a gelip tüm onun işlerini yaptı.
15 Çünkü iki tunç direği yaptı, her direğin yüksekliği on sekiz arşındı; ve on iki arşınlık bir ip her bir direğin çevresini sarardı.
16 Ve direklerin üzerine koymak için dökme tunçtan iki başlık yaptı; bir baş-lığın yüksekliği beş arşındı, ve öbür başlığın yüksekliği beş arşındı.
17 Ve direklerin üstünde olan başlıklarda örgü işinden ağlar ve zincir işinden çelenkler vardı; bir başlık için yedi, ve öbür başlık için yedi.
18 Ve direkleri, ve direklerin üstündeki başlıkları örtmek için bir ağ işi üzerinde çepçevre iki sıra narlar yaptı; öbür başlık için de böyle yaptı.
19 Ve eyvanda olan direklerin üstündeki başlıklar zambak işi idi, dört arşın.
20 Ve üst tarafta da, iki direğin üstünde, ağ işinin yanında olan yuvarlak çıkıntıya yakın başlıklar vardı; ve öbür başlık üzerinde çepçevre dizilerde narlar iki yüzdü.
21 Ve direkleri tapınağın eyvanında dikti; ve sağ direği dikti, ve onun adını Yakin koydu; ve sol direği dikti, ve adını Boaz koydu.
22 Ve direklerin başında zambak işi vardı; böylece direkler işi bitti.
23 Ve dökme denizi bir kenardan öbür kenara on arşın olarak yuvarlak biçimde yaptı, ve yüksekliği beş arşındı; ve otuz arşınlık bir ip onun çevresini sarardı.
24 Ve çepçevre kenarının altında onu saran, her arşında on, çepçevre denizi saran tomurcuklar vardı; tomurcuklar iki dizi idi, o dökülürken beraber döküldü.
25 On iki öküz üzerinde dururdu, üçü kuzeye, ve üçü batıya, ve üçü güneye, ve üçü doğuya bakardı; ve deniz yukarıda onların üzerinde idi; ve tüm onların sağrıları içeri doğruydu.
26 Ve bir karış kalınlıktaydı; ve onun kenarı bir kâse kenarı gibi, zambak çiçeklerle işlenmişti; iki bin bat su alırdı.
27 Ve tunçtan on ayaklık yaptı; bir ayaklığın uzunluğu dört arşın, ve geniş-liği dört arşın, ve yüksekliği üç arşındı.
28 Ve ayaklıkların işi şu biçimdi: yan levhaları vardı; ve pervazlar arasında yan levhaları vardı;
29 Ve pervazlar arasında olan yan levhalarında aslanlar, öküzler, ve keru-vimler vardı; ve yukarı pervazlar da böyleydi; ve aslanların ve öküzlerin altında sarkık çelenkler işlenmişti.
30 Ve her ayaklığın dört tunç tekerleği, ve tunç dingilleri vardı; ve onun dört ayağının omuzları vardı; her birinin yanında çelenkler olarak omuzlar kazanın altında dökülmüştü.
31 Ve onun ağzı başlığın içinde ve yukarıda bir arşındı; ve ayaklık işine göre ağzı yuvarlak, bir buçuk arşındı; ve ağzında da oymalar vardı, ve onların yan levhaları yuvarlak değil dört köşe-liydi.
32 Ve dört tekerlek yan levhaları altın-daydı; ve tekerleklerin dingilleri ayaklık-taydı; ve bir tekerleğin yüksekliği bir buçuk arşındı.
33 Ve tekerleklerin işi araba tekerleği işi gibiydi; dingilleri ve ispitleri, ve parmak-ları ve başlıklarının hepsi dökmeydi.
34 Ve her ayaklığın dört köşesinde dört omuz vardı, ayaklığın omuzları kendi-sindendi.
35 Ve ayaklığın başında yarım arşın yüksekliğinde yuvarlak bir şekil vardı; ve ayaklığın başındaki kollar ve yan levhaları kendisindendi.
36 Çünkü her birinin genişliğine göre kollarının düz yerlerine, ve yan levhala-rına, keruvimler, aslanlar, ve hurma ağaçları, ve çepçevre çelenkler oydu.
37 Bu şekle göre on ayaklığı yaptı; hepsinin dökümü bir, ölçüsü bir, ve büyüklüğü birdi.
38 O zaman tunçtan on kazan yaptı; bir kazan kırk bat alırdı; ve her kazan dört arşındı; ve on ayaklığın üstünde birer kazan vardı.
39 Ve beşi evin sağ tarafında ve beşi evin sol tarafında olarak ayaklıkları koydu; ve denizi evin sağına gündoğusu tarafına, güneye doğru koydu.
40 Ve Hiram kazanları, ve kürekleri, ve leğenleri yaptı. Ve Hiram Kral Süley-man'a RAB'bin evi için yaptığı tüm işleri bitirdi;
41 İki direği, ve direklerin üstünde olan başlıkların iki yuvarlağını; ve direklerin üstünde olan başlıkların iki yuvarlağını örten iki ağ işi;
42 Ve iki ağ işi için dört yüz narı; direklerin üstünde olan başlıkların iki yuvarlağını örten her ağ işi için iki dizi narı;
43 Ve on ayaklığı, ve ayaklıkların üstünde on kazanı,
44 Ve bir deniz, ve denizin altında on iki öküz;
45 Ve kaplar, ve kürekler, ve leğenleri, ve Hiram'ın Kral Süleyman için RAB'bin evinde yapmış olduğu tüm bu takımlar parlak tunçtandı.
46 Kral bunları Ürdün havzasında Suk-kot'la Zaretan arasındaki balçık toprakta döktü.
47 Ve Süleyman tüm kapları tartısız bıraktı, çünkü gayetle çoktu; ve tuncun tartısı aranmadı.
48 Ve Süleyman RAB'bin evindeki tüm kapları, altın sunağı, ve üzerinde huzur ekmeği bulunan altından sofrayı;
49 Ve iç odanın önünde, beşi sağda, ve beşi solda halis altından kandillikleri; ve altından çiçekleri ve kandilleri ve maşaları;
50 Ve halis altından tasları ve makasları ve leğenleri, ve kaşıkları ve buhur-danları; ve hem iç evin, en kutsal yerin, hem de evin, tapınağın kapıları için altından rezeleri yaptı.
51 Böylece RAB'bin evi için Kral Süley-man'ın yaptığı tüm iş bitti. Ve Süleyman babası Davut'un tahsis ettiği şeyleri, yani gümüşü, ve altını, ve takımları içeri getirdi, ve onları RAB'bin evinin hazinelerine koydu.
