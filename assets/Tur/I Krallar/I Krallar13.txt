VE Yeroboam buhur yakmak için su-nağın yanında durmakta iken, işte, bir Allah adamı RAB'bin sözüyle Yahu-da'dan Beytel'e geldi.
2 Ve RAB'bin sözüyle sunağa nida edip dedi ki, Sunak, ey sunak, RAB şöyle diyor: İşte, Davut'un evine bir oğul doğa-cak, onun adı Yoşiya olacak; ve senin üzerinde buhur yakan yüksek yer kâhinlerini senin üzerinde kurban edecek, ve senin üzerinde insan kemikleri yakacaklar.
3 Ve aynı gün bir belirti verip dedi ki, RAB'bin söylediği belirti şudur: İşte, sunak yarılacak, ve üzerinde olan kül dökülecek.
4 Ve vaki oldu ki, Allah adamının Beytel'de sunağa nida ettiği sözünü kral işitince, Yeroboam sunağın üzerinden elini uzattı, ve, Onu tutun, dedi. Ve ona karşı uzattığı eli kurudu, ve onu ken-disine döndüremedi.
5 Allah adamının RAB'bin sözüyle vermiş olduğu belirtiye göre sunak da yarılıp kül sunaktan döküldü.
6 Ve kral cevap verip Allah adamına, Şimdi Allahın RAB'bin yüzüne yalvar, dedi, ve benim için dua et ki, elim eski haline dönsün. Ve Allah adamı RAB'be yalvardı, ve kralın eli eski haline döndü, ve evvelki gibi oldu.
7 Ve kral Allah adamına dedi ki, Benimle beraber eve gel ve dinlen, ve sana hediye vereyim.
8 Ve Allah adamı krala, Evinin yarısını bile versen seninle gitmem, dedi, ve bu yerde ekmek yemem ve su içmem;
9 Çünkü RAB'bin sözüyle bana, Ekmek yemeyeceksin, ve su içmeyeceksin, ve gittiğin yoldan dönmeyeceksin, diye böyle emrolundu.
10 Böylece başka yoldan gitti, ve Beytel'e gelmiş olduğu yoldan dönmedi.
11 Şimdi Beytel'de kocamış bir pey-gamber oturuyordu; ve oğulları gelip Allah adamının o gün Beytel'de yaptığı her işi ona anlattılar; ve krala söylediği sözleri de babalarına anlattılar.
12 Ve babaları onlara, Hangi yoldan gitti? dedi. Ve oğulları Yahuda'dan gelen Allah adamının hangi yoldan gittiğini görmüşlerdi.
13 Ve oğullarına, Benim için eşeğe palan vurun, dedi. Böylece onun için eşeğe palan vurdular; ve üzerine bindi.
14 Ve Allah adamının ardından gitti, ve onu meşe ağacı altında oturmakta bul-du; ve ona, Yahuda'dan gelen Allah adamı sen misin? dedi. Ve o, Benim, dedi.
15 O zaman o ona, Benimle beraber eve gel, ve ekmek ye, dedi.
16 Ve o, Seninle dönemem, dedi, ve evine gelemem; bu yerde seninle ekmek yemem ve su içmem;
17 Çünkü RAB'bin sözüyle bana, Orada ekmek yemeyeceksin, ve su içmeye-ceksin; ve gitmek için geldiğin yoldan dönmeyeceksin, denildi.
18 O ona, Ben de senin gibi bir pey-gamberim, dedi; ve bir melek RAB'bin sözüyle söyleyip bana, Onu çevir, dedi, seninle beraber kendi evine getir, ve ekmek yesin, ve su içsin. Ama ona yalan söyledi.
19 Böylece onunla döndü, ve onun evinde ekmek yedi, ve su içti.
20 Ve vaki oldu ki, onlar sofrada otu-rurken kendisini geri getiren peygambe-re RAB'bin sözü geldi;
21 Ve o Yahuda'dan gelen Allah adamı-na bağırıp dedi ki, RAB şöyle diyor: Mademki RAB'bin sözüne karşı geldin, ve Allahın RAB'bin sana ettiği emri tutmadın,
22 Ama geri geldin, ve sana, Ekmek yeme, ve su içme, dediği yerde ekmek yedin ve su içtin; cesedin atalarının mezarına girmeyecektir.
23 Ve vaki oldu ki, ekmek yedikten sonra, ve su içtikten sonra onun için, geri getirdiği peygamber için, eşeğe palan vurdu.
24 Ve o gidince, yolda bir aslan onu buldu, ve onu öldürdü; ve onun cesedi yolda serilmiş kalmıştı, ve eşek onun yanında duruyordu; aslan da cesedin yanında duruyordu.
25 Ve, işte, adamlar geçtiler, ve yola serilmiş olan cesedi, ve cesedin yanında durmakta olan aslanı gördüler; ve geldiler ve kocamış peygamberin oturduğu şehirde söylediler.
26 Ve onu yoldan geri çeviren peygam-ber bunu işittiği zaman, O, RAB'bin sözüne karşı gelen Allah adamıdır, dedi; RAB de onu aslana verdi, o onu parçaladı, ve RAB'bin ona söylemiş olduğu söze göre onu öldürdü.
27 Ve oğullarına söyleyip, Benim için eşeğe palan vurun, dedi; ve ona palan vurdular.
28 Ve gitti, ve onun yola serilmiş cesedini, ve cesedin yanında durmakta olan eşeği ve aslanı buldu; aslan cesedi yememiş ve eşeği parçalamamıştı.
29 Ve peygamber Allah adamının cese-dini kaldırdı, ve eşek üzerine koyup onu geri getirdi; ve dövünmek ve onu gömmek için kocamış peygamber şehre geldi.
30 Ve onun cesedini kendi mezarına koydu; ve, Vah, kardeşim! diye onun için dövündüler.
31 Ve vaki oldu ki, onu gömdükten sonra oğullarına söyleyip, Ben ölünce Allah adamının gömüldüğü mezara beni gö-mün, dedi; kemiklerimi onun kemikleri yanına koyun.
32 Çünkü Beytel'de olan sunağa karşı, ve Samiriye şehirlerinde olan tüm yük-sek yer evlerine karşı RAB'bin sözüyle nida etmiş olduğu söz mutlaka olacaktır.
33 Bu şeyden sonra Yeroboam kötü yolundan dönmedi, yine yüksek yerlere halkın her ucundan kâhinler yaptı, yüksek yerlerin kâhinleri olsunlar diye her isteyeni tahsis etti.
34 Ve Yeroboam evini toprağın yüzün-den söküp atmak ve helak etmek için bu iş ona bir günah oldu.
