VE Süleyman Mısır Kralı Firavun'la hısım oldu, ve Firavun'un kızını aldı, ve kendi evini ve RAB'bin evini ve çepçevre Yeruşalim duvarını yapmayı bitirinceye kadar kadını Davut Şehri'ne getirdi.
2 Ancak halk yüksek yerlerde kurban ediyorlardı, çünkü o günlere kadar RAB'bin adına yapılmış ev yoktu.
3 Ve Süleyman, babası Davut'un kural-larında yürüyerek RAB'bi severdi; ancak yüksek yerlerde kurban ediyor, ve buhur yakıyordu.
4 Ve kral kurban etmek için Gibeon'a gitti; çünkü orası yüksek yerlerin büyüğüydü; Süleyman o sunağın üzerinde bin yakmalık sunu sundu.
5 RAB Süleyman'a Gibeon'da gecele-yin bir rüyada göründü; ve Allah, Sana ne vereyim, iste, dedi.
6 Ve Süleyman, Kulun babam Davut'a, senin önünde gerçekle ve doğrulukla, ve seninle yürek dürustlüğüyle yürüdüğüne göre büyük merhamet gösterdin, dedi; ve bugün olduğu gibi onun tahtına otur-mak için kendisine bir oğul vermekle kendisi için bu büyük lütfu sakladın.
7 Ve şimdi, ey Allahım RAB, kulunu babam Davut'un yerine kral ettin; ve ben ancak bir küçük çocuğum; çıkmayı ve girmeyi bilmem.
8 Ve kulun seçtiğin halkın ortasındadır, çoklukça hesap edilemez ve sayılamaz büyük bir halk.
9 Bu yüzden halkına hükmetmek için kuluna anlayışlı yürek ver ki, iyi ile kötünün arasını ayırt edeyim; çünkü se-nin bu büyük halkına kim hükmedebilir?
10 Ve bu söz RAB'bin gözünde iyi göründü, çünkü Süleyman bu şeyi istedi.
11 Ve Allah ona, Mademki sen bu şeyi istedin, dedi, ve kendin için çok günler istemedin, ve kendin için zenginlik iste-medin, düşmanlarının canını da isteme-din, ancak doğruyu ayırt etmek üzere kendin için anlayış istedin;
12 İşte, senin sözüne göre yaptım; işte, sana hikmetli ve anlayışlı yürek verdim; şöyle ki, senden evvel senin gibi kimse olmamıştır, ve senden sonra senin gibisi çıkmayacaktır.
13 Ve sana dilemediğin şeyi de verdim, hem zenginlik, hem de onur; şöyle ki, tüm günlerinde krallar arasında senin gibisi olmayacaktır.
14 Ve kurallarımı ve emirlerimi tutmak için baban Davut'un yürüdüğü gibi sen de yollarımda yürürsen, o zaman ömrünü uzatırım.
15 Ve Süleyman uyandı; ve, işte, rüyaydı; ve Yeruşalim'e geldi, ve RAB'bin Antlaşma Sandığı önünde durdu, ve yakmalık sunular sundu, ve esenlik sunuları sundu, ve tüm kullarına ziyafet verdi.
16 O zaman fahişe olan iki kadın krala geldi, ve önünde durdular.
17 Ve kadınlardan biri, Aman efendim, dedi, ben ve bu kadın bir evde otururuz; ve evde onunla beraberken bir çocuk doğurdum.
18 Ve vaki oldu ki, ben doğurduktan sonra üçüncü gün bu kadın da doğurdu; ve biz beraberdik; evde yanımızda yabancı yoktu, ancak evde ikimiz vardık.
19 Ve bu kadının çocuğu geceleyin ölmüş, çünkü üstüne yatmış.
20 Ve gece yarısı kalkmış, ve cariyen uyurken oğlumu yanımdan almış, ve onu kendi koynuna koymuş, ve kendi ölmüş çocuğunu benim koynuma koymuş.
21 Ve çocuğumu emzirmek için sabahle-yin kalktığım zaman, işte, ölmüştü; ama sabahleyin ona bakınca, işte, o benim doğurduğum oğlum değildi.
22 Ve öteki kadın, Hayır, dedi; ama sağ olan benim oğlum ve ölen senin oğlun. Ve berikisi, Hayır, dedi; ama ölen senin oğlun, ve sağ olan benim oğlum. Kralın önünde böyle diyorlardı.
23 O zaman kral dedi ki, Biri, Bu sağ olan benim oğlum, ve ölen senin oğlun, diyor; ve öteki, Hayır, ama ölen senin oğlun, ve sağ olan benim oğlum, diyor.
24 Ve kral, Bana bir kılıç getirin, dedi. Ve kralın önüne bir kılıç getirdiler.
25 Ve kral, Sağ olan çocuğu ikiye bölün, dedi, ve yarısını birine, ve yarısını ötekine verin.
26 O zaman çocuğu sağ olan kadın krala söyledi, çünkü oğlu için yüreği ya-nıyordu, ve kadın, Aman efendim, dedi, sağ olan çocuğu ona verin, aman onu öldürmeyin. Ama öteki, Ne benim ne de senin olsun, dedi; ikiye bölün.
27 O zaman kral cevap verip, Sağ olan çocuğu buna verin, dedi, ve sakın onu öldürmeyin; annesi budur.
28 Ve kralın verdiği hükmü tüm İsrail işitti; ve kraldan korktular; çünkü gör-düler ki, hükmetmek için kendisinde Allah hikmeti var.
