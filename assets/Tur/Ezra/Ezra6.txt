OZAMAN Kral Darius emir verdi, ve Babil'de hazinelerin saklanılmış olduğu kitaplar evinde araştırıldı.
2 Ve Akmeta'da, Medler İli'nde olan sarayda bir tomar bulundu, ve onun içinde şöyle tezkere yazılmıştı:
3 Kral Koreş'in birinci yılında, Kral Koreş emir verdi, Yeruşalim'de Allah evine da-irdir: Bu ev, kurbanlar sunulan bu yer, yapılsın, ve onun temelleri pekçe atılsın;
4 Üç sıra büyük taşlar, ve bir sıra yeni kiriş olmak üzere yüksekliği altmış arşın, ve genişliği altmış arşın olsun; ve masrafı kral evinden verilsin.
5 Hem de Nebukadnezzar'ın Yeruşa-lim'de olan tapınaktan çıkarıp Babil'e getirdiği Allah evinin altın ve gümüş kapları geri verilsin, ve Yeruşalim'de olan tapınağa, her biri kendi yerine götürülsün; ve onları Allah'ın evine koyacaksın.
6 Şimdi bunun için, ırmağın öte taraf valisi Tatenay ile Şetar-bozenay, ve arkadaşlarınız, ırmağın öte tarafında olan Afarsakîler, oradan uzaklaşın;
7 Bu Allah evi işini bırakın; Yahudiler'in valisi ve Yahudiler'in ihtiyarları bu Allah evini kendi yerinde yapsınlar.
8 Üstelik bu Allah'ın evinin yapılması için Yahudiler'in ihtiyarlarına ne yapacağınızı emrediyorum: İşlerinden alıkonmasınlar diye bu adamların masrafları kralın malından, ırmağın öte taraf harcından hemen kendilerine verilsin.
9 Ve, gerek göğün Allahı'na yakmalık sunular için genç boğalar, ve koçlar, ve kuzular; gerekse Yeruşalim'de olan kâhinlerin sözüne göre buğday, tuz, şarap, ve yağ, neye muhtaç iseler onlara günü gününe eksiksiz olarak verilsin;
10 Öyle ki, göğün Allahı'na hoş kokulu kurbanlar sunsunlar, ve kralın ve oğul-larının sağlığına dua etsinler.
11 Hem de emrettim ki, bu sözü değiş-tiren her adamın evinden bir direk çıkarılsın, ve onun üzerine kaldırılıp asıl-sın, ve bundan ötürü evi gübrelik edilsin;
12 Ve orayı adına mesken kılan Allah, Yeruşalim'de olan bu Allah'ın evini harap etmek için bu sözü değiştirmek üzere ellerini uzatan tüm kralları ve halkları yıksın. Ben Darius emir verdim; hemen yapılsın.
13 O zaman ırmağın beri taraf valisi Tattenay, Şetar-bozenay ve arkadaşları, Kral Darius gönderdi diye hemen ona göre yaptılar.
14 Ve Yahudiler'in ihtiyarları bina ettiler, ve Peygamber Haggay'ın, ve İddo oğlu Zekeriya'nın peygamberliğiyle işleri iyi gitti. Ve İsrail Allah'ın emrine göre, ve Koreş'in, ve Darius'un, ve Pers Kralı Artahşaşta'nın emrine göre yapıp bitir-diler.
15 Ve bu ev Kral Darius'un krallığının altıncı yılında Adar ayının üçüncü gününde bitirildi.
16 Ve İsrail çocukları, kâhinler, ve Levililer, ve esirlik çocuklarından artakalanlar, bu Allah'ın evinin tahsisini sevinçle yaptılar.
17 Ve Allah'ın bu evinin tahsisi için yüz boğa, iki yüz koç, dört yüz kuzu; ve tüm İsrail için, İsrail oymaklarının sayısına göre günah sunusu olarak on iki erkeç sundular.
18 Ve Yeruşalim'de olan Allah'ın hizmeti için, Musa'nın kitabında yazılı olduğuna göre kâhinleri bölüklerine, ve Levililer'i takımlarına koydular.
19 Ve esirlik çocukları Fıshı birinci ayın on dördüncü gününde yaptılar.
20 Çünkü kâhinler ve Levililer birlikte arındılar; onların hepsi arındı; ve esirlik çocuklarının hepsi için, ve kardeşleri kâhinler için, ve kendileri için Fısıh kurbanını boğazladılar.
21 Ve esirlikten gelen İsrail çocukları, ve İsrail'in Allahı RAB'bi aramak için kendilerini ülke milletlerinin kirliliğinden onlara ayıranların hepsi yediler,
22 Ve sevinçle yedi gün Mayasız Ekmek Bayramı'nı yaptılar; çünkü RAB onları sevindirmişti, ve İsrail'in Allahı, Allah'ın evinin işinde onların ellerini güçlendir-mek için Asur Kralı'nın yüreğini onlara döndürmüştü.
