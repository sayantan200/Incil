OZAMAN peygamberler, Peygamber Haggay, ve İddo'nun oğlu Zekeriya Yahuda'da ve Yeruşalim'de bulunan Ya-hudiler'e peygamberlik ettiler; İsrail Alla-hı'nın adıyla onlara peygamberlik ettiler.
2 O zaman Şealtiel oğlu Zerubbabel, ve Yozadak oğlu Yeşua kalktılar, ve Yeruşalim'de olan Allah evini yapmaya başladılar; ve onlara yardım eden Allah'ın peygamberleri onlarla beraberdi.
3 O vakitte ırmağın öte taraf valisi Tattenay, ve Şetar-bozenay ve arkadaş-ları onlara geldiler, ve kendilerine şöyle dediler: Bu evi yapmak ve bu duvarı bitirmek için size kim emir verdi?
4 O zaman böylece bu binayı yapanların adları ne olduğunu onlara söyledik.
5 Ama Allahları'nın gözü Yahudiler'in ihtiyarları üzerindeydi, ve bu iş Darius'a varıncaya, ve bunun hakkında mektupla cevap dönünceye kadar da Yahudiler'i durduramadılar.
6 Irmağın öte taraf valisi Tattenay ile Şetarbozenay ve arkadaşlarının, ırmağın öte tarafında olan Afarsakîler'in Kral Darius'a gönderdikleri mektubun sureti budur;
7 Ona mektup gönderdiler, ve içinde şöyle yazılıydı: Kral Darius'a, tam selam olsun.
8 Kral bilsin ki, biz Yahuda İli'ne, büyük Allah'ın evine gittik, o büyük taşlardan yapılmıştır ve duvarlarının içine kirişler konulmuştur; ve bu iş gayretle yapılıyor, ve onların elinde iyi gidiyor.
9 O zaman o ihtiyarlardan sorup kendi-lerine şöyle dedik: Bu evi yapmak, ve bu duvarı bitirmek için size kim emir verdi?
10 Hem de onların başında olan adam-ların adlarını sana bildirmek için yazalım diye adlarını sorduk.
11 Ve bize şöyle cevap verip dediler ki, Biz göğün ve yerin Allahı'nın kullarıyız, ve bundan birçok yıl önce yapılmış olan evi yapıyoruz, onu İsrail'in büyük bir kralı yaptı ve bitirdi.
12 Ama atalarımız göğün Allahı'nı öfke-lendirdikten sonra onları Babil Kralı Kildani Nebukadnezzar'ın eline verdi, bu evi o harap etti, ve halkı Babil'e sürdü.
13 Ama Babil Kralı Koreş'in birinci yılında, Kral Koreş Allah'ın bu evi yapılsın diye emir verdi.
14 Hem de Nebukadnezzar'ın Yeruşa-lim'de olan tapınaktan çıkarmış, ve Babil tapınağına götürmüş olduğu Allah'ın evinin altın ve gümüş kaplarını Kral Ko-reş Babil tapınağından çıkardı, ve onlar vali etmiş olduğu Şeşbazar adlı bir adama teslim edildi.
15 Ve ona, Bu kapları al, git, dedi, onları Yeruşalim'de olan tapınağın içine koy, ve Allah'ın evi kendi yerinde yapılsın.
16 O zaman bu Şeşbazar geldi, ve Yeru-şalim'de olan Allah'ın evinin temellerini attı; ve o zamandan şimdiye kadar yapıl-maktadır, ve daha bitmemiştir.
17 Şimdi bunun için, eğer krala iyi görünürse, Yeruşalim'de Allah'ın bu evini yapmak için Kral Koreş acaba emir verdi mi diye, kralın orada, Babil'de olan hazineler evinde araştırılsın; ve kral bu iş hakkında dilediğini bize bildirsin.
