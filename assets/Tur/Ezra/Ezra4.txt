ŞİMDİ sürgün çocukları İsrail'in Allahı RAB için tapınak yapıyorlar diye Ya-huda ile Benyamin'in düşmanları işitince,
2 O zaman Zerubbabel'e, ve atalar evlerinin başlarına yaklaşıp onlara, Biz de sizinle beraber yapalım, dediler; çünkü biz de Allahınız'ı sizin gibi arı-yoruz; ve bizi buraya çıkarmış olan Assur Kralı Esarhaddon'un günlerinden beri ona kurban kesiyoruz.
3 Ama Zerubbabel ve Yeşua, ve İsrail'in atalar evlerinin başlarından artakalanlar onlara dediler ki, Allahımız'a ev yapmak-ta bizimle görecek işiniz yoktur; ancak Pers Kralı Koreş kralın bize emretmiş olduğu gibi İsrail'in Allahı RAB'be biz kendimiz elbirlikle yapacağız.
4 O zaman ülkenin halkı Yahuda hal-kının ellerini gevşettiler, ve bina ederken onlara sıkıntı verdiler,
5 Ve maksatlarını boşa çıkarmak için, Pers Kralı Koreş'in tüm günlerinde Pers Kralı Darius'un krallığına kadar, onlara karşı ücretle öğütçüler tuttular.
6 Ve Ahaşveroş'un krallığında, krallığı-nın başlangıcında Yahuda'da ve Yeruşa-lim'de oturanlara karşı bir suçlama yaz-dılar.
7 Ve Artahşaşta'nın günlerinde, Biş-lam, Mitredat, Tabeel ve arkadaşların-dan artakalanlar, Pers Kralı Artahşaş-ta'ya yazdılar; ve mektubun yazısı Sü-riye dilinde yazıldı, ve Süriye dilinde ter-cüme edildi.
8 Vali Rehum ve kâtip Şimşay Kral Artahşaşta'ya, Yeruşalim'e karşı böyle bir mektup yazdılar;
9 O zaman vali Rehum, ve kâtip Şimşay, ve arkadaşlarından artakalanlar, Dinaîler, ve Afarsatkîler, Tarpelîler, Afarsîler, Arkevîler, Babilliler, Şuşankîler, Dehaîler, Elamîler,
10 Ve büyük ve şanlı Osnappar'ın getirdiği, ve Samiriye şehirlerinde, ve ırmağın beri tarafında kalan yerlerde oturttuğu ulusların artakalanları yazdılar, ve böyle bir vakitte.
11 Kral Artahşaşta'ya gönderdikleri mektubun sureti şudur: Kulların, ırmağın beri tarafındaki adamlar, ve böyle bir vakitte.
12 Krala malum olsun ki, senin yanından çıkan Yahudiler bize Yeruşalim'e geldi-ler; bu asi ve kötü şehri yapıyorlar, ve duvarları bitirdiler, ve temelleri onardılar.
13 Şimdi krala malum olsun ki, eğer bu şehir yapılırsa, ve duvarlar bitirilirse, harç, gümrük, ve ayak bastı parası vermeyecekler, ve sonunda krallar için zararlı olacaktır.
14 Şimdi mademki kralın sarayının tuzunu yiyoruz, ve krala zarar geldiğini görmek bize yaraşmaz, bundan ötürü krala gönderip bildirdik,
15 Ki, atalarının tarih kitabında araştırıl-sın; ve tarih kitabında bulacak ve anla-yacaksın ki, bu şehir asi, ve krallara ve illere zararlı bir şehirdir, ve onlar eski zamanlarda onun içinde hainlik çıkar-dılar; bu nedenle bu şehir harap edildi.
16 Biz krala bildiriyoruz ki, eğer bu şehir yapılırsa, ve duvarlar bitirilirse, bu yüzden ırmağın berisinde senin payın kalmayacaktır.
17 O zaman kral vali Rehum'a, ve kâtip Şimşa'ya, ve Samiriye'de, ve ırmağın ötesinde kalan yerlerde oturan arkadaşlarının artakalanlarına cevap gönderdi: Selam, ve böyle bir vakitte.
18 Bize göndermiş olduğunuz mektup önümde açıkça okundu.
19 Ve ben emir verdim, ve araştırıldı, ve bulundu ki, bu şehir eski vakitten beri krallara karşı ayaklanırdı, ve onun içinde asilik ve hainlik edilirdi.
20 Ve Yeruşalim üzerinde zorlu krallar vardı, ve ırmağın ötesinde tüm ülkeler üzerine hükümranlık sürerlerdi; ve onlara harç, gümrük, ve ayak bastı parası ödenirdi.
21 Şimdi emir verin de bu adamlar dursun, ve ben emir verinceye kadar o şehir yapılmasın.
22 Ve bunda gevşeklik etmekten sakı-nın; niçin kralların ziyanına zarar çoğal-sın?
23 Şimdi Kral Artahşaşta'nın mektubu sureti Rehum'la kâtip Şimşay'ın ve arkadaşlarının önünde okununca Yeru-şalim'e, Yahudiler'in yanına aceleyle gittiler, ve onları zorla ve kuvvetle durdurdular.
24 O zaman Yeruşalim'de Allah evinin işi durdu; böylece Pers Kralı Darius'un kral-lığının ikinci yılına kadar durdu.
