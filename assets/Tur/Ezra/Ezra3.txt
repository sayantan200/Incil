VE İsrail çocukları şehirlerdeyken, yedinci ay erişince halk bir adammış gibi Yeruşalim'e toplandılar.
2 O zaman Yozadak oğlu Yeşua, ve kardeşleri kâhinler, ve Şealtiel oğlu Zerubbabel, ve kardeşleri kalktılar, ve Allah adamı Musa'nın yasasında yazılı olduğuna göre, üzerinde yakmalık sunu-lar sunmak için İsrail Allahı'nın sunağını yaptılar.
3 Ve sunağı temellerine kurdular; çünkü ülkelerin halklarından ötürü onların üze-rinde korku vardı; ve üstünde RAB'be yakmalık sunular, sabah ve akşam yakmalık sunular sundular.
4 Yazılı olduğuna göre Çardaklar Bay-ramı'nı da yaptılar, ve usule göre günü gününe sayıyla gündelik yakmalık sunu-ları,
5 Ve ondan sonra daimi yakmalık su-nuyu, ve aybaşıların ve RAB'bin tahsis olunan tüm belli bayramlarının sunu-larını, ve herkesin gönüllü olarak RAB'be sunduğu gönüllü sunuyu sundular.
6 RAB'be yakmalık sunular sunmaya ye-dinci ayın birinci gününden başladılar; ama RAB'bin tapınağının temeli henüz atılmamıştı.
7 Yapıcılarla dülgerlere gümüş de verdi-ler; ve Pers Kralı Koreş'ten aldıkları izne göre, Lübnan'dan denize, Yafa'ya sedir ağaçları getirsinler diye Saydalılar'a, ve Surlular'a yiyecek, ve içecek, ve yağ ver-diler.
8 Şimdi Allah evine, Yeruşalim'e geldiklerinin ikinci yılında, ikinci ayda, Şealtiel oğlu Zerubbabel, ve Yozadak oğlu Yeşua ile kardeşleri kâhinlerin ve Levililer'in artakalanları, ve Yeruşalim'e esirlikten gelenlerin hepsi işe başladı, ve yirmi yaşında ve ondan yukarı olan Levililer'i RAB evinin işini ilerletmek için koydular.
9 O zaman Yeşua'yla oğulları ve kardeş-leri, Kadmiel'le oğulları, Yahuda oğulları, birlikte olarak, Henadad oğullarıyla onla-rın oğulları ve kardeşleri olan Levililer de, Allah evinde iş yapanların başında durdular.
10 Ve yapıcılar RAB'bin tapınağının temelini attıkları zaman, RAB'bi övmek için, İsrail Kralı Davut'un tertibine göre, giysilerini giyinmiş olarak kâhinleri bora-zanlarla, ve Asaf oğulları Levililer'i zillerle durdurdular.
11 Ve, Çünkü iyidir, çünkü İsrail üzerin-de merhameti sonsuza dek sürer, di-yerek RAB'be övgüler sunup şükrederek karşılıklı ezgi okudular. Ve onlar RAB'bi överken tüm halk büyük bağırışla bağır-dılar, çünkü RAB'bin evinin temeli konul-muştu.
12 Ama kâhinlerden ve Levililer'den, ve atalar evlerinin başlarından birçoğu, ilk evi görmüş olan yaşlı adamlar, gözleri önünde bu evin temeli konulduğunu görünce, yüksek sesle ağladılar; ve çoğu yüksek sesle, sevinçle bağırdılar;
13 Böylece halk sevinç bağırış gürültü-sünü halkın ağlayış sesinden ayırt ede-medi; çünkü halk yüksek sesle bağırdı, ve gürültü uzaklardan işitildi.
