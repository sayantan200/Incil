ŞİMDİ Pers Kralı Koreş'in birinci yılın-da, Yeremya'nın ağzıyla olan RAB'bin sözü yerine gelsin diye, RAB Pers Kralı Koreş'in ruhunu uyandırdı, ve tüm ülkesinde şöyle diyerek ilan etti, hem de yazdı:
2 Pers Kralı Koreş şöyle diyor: Göğün Allahı RAB dünyanın tüm krallıklarını bana verdi; ve Yahuda'da olan Yeru-şalim'de kendisi için ev yapayım diye bana emretti.
3 Onun tüm halkından aranızda kim varsa, Allahı onunla beraber olsun, ve Yahuda'da olan Yeruşalim'e çıksın, ve İsrail'in Allahı (Allah odur) RAB'bin Yeruşalim'de olan evini yapsın.
4 Ve misafir olduğu yerlerden her han-gisinde artakalan kim varsa, Yeruşa-lim'de olan Allah'ın evi için gönüllü sunulardan başkaca, olduğu yerin adamları gümüşle, ve altınla, ve eşyayla, ve hayvanlarla ona yardım etsinler.
5 O zaman Yahuda'nın ve Benyamin'in atalar evlerinin başları, ve kâhinlerle Levililer, Yeruşalim'de olan Rab evini bina etmek üzere çıkmak için Allah'ın ruhlarını uyandırdığı herkesle beraber kalktı.
6 Ve onların çevrelerinde olanların hepsi, gönüllü sunu olarak verilen tüm şeylerden başka, gümüş kaplarla, altınla, eşyayla, ve hayvanlarla, ve değerli şeylerle onlara yardım ettiler.
7 Kral Koreş de, Nebukadnezzar'ın Yeruşalim'den çıkarmış, ve ilahlarının evine koymuş olduğu RAB'bin evinin kaplarını çıkardı;
8 Yani bunları Pers Kralı Koreş hazne-dar Mitredat'ın eliyle çıkardı, ve onları Yahuda reisi Şeşbazar'a sayıyla verdi.
9 Ve onların sayısı şudur: otuz altın leğen, bin gümüş leğen, yirmi dokuz bıçak,
10 Otuz altın tas, dört yüz on parça ikinci çeşit gümüş tas, ve bin parça başka kaplar.
11 Tüm altın ve gümüş kaplar beş bin dört yüz parçaydı. Sürgünler Babil'den Yeruşalim'e getirildiği zaman Şeşbazar bu kapların hepsini getirdi.
