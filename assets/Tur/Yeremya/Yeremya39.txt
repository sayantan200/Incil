YAHUDA Kralı Zedekiya'nın doku-zuncu yılında, onuncu ayda, Babil Kralı Nebukadrezzar ve tüm ordusu Ye-ruşalim'e karşı geldi, ve onu kuşattılar;
2 Ve Zedekiya'nın on birinci yılında, dördüncü ayda, ayın dokuzuncu günün-de şehrin duvarında gedik açıldı,
3 Ve Babil Kralı'nın tüm reisleri içeri gir-diler, yani Nergal-şarezer, Samgar-nebo, Sarsekim, Rab-saris, Nergal-şarezer, Rabmag, Babil Kralı'nın geri kalan tüm reisleri ile, ve orta kapıda oturdular.
4 Ve vaki oldu ki, Yahuda Kralı Zedekiya ve tüm savaş adamları onları görünce, o zaman kaçtılar, ve geceleyin şehirden, kral bahçesi yolundan, iki duvar arasındaki kapıdan çıktılar; ve ova yolunu tuttu.
5 Ama Kildaniler ordusu onların ardını kovdu, ve Eriha ovalarında Zedekiyaya yetiştiler; ve onu tutunca, onu Hamat ülkesinde Ribla'ya, Babil Kralı Nebukad-rezzar'a çıkardılar; orada onun hakkında hüküm verdi.
6 O zaman Ribla'da Babil Kralı Zedeki-ya'nın gözü önünde oğullarını öldürdü; Babil Kralı tüm Yahuda soyluları da öldürdü.
7 Üstelik Zedekiya'nın gözlerini kör etti; ve onu Babil'e götürmek için zincire vurdu.
8 Ve Kildaniler kralın evini, ve halkın evlerini ateşle yaktılar, ve Yeruşalim'in duvarlarını yıktılar.
9 O zaman muhafız birliği komutanı Nebuzar-adan şehirde kalan halkın baki-yesini, ve kendi tarafına geçmiş olanları, ve artakalan halkın bakiyesini Babil'e esir sürdü.
10 Ama muhafız birliği komutanı Nebuzar-adan halkın fakirlerinden olup hiçbir şeyi olmayan adamları Yahuda ülkesinde bıraktı, ve o gün onlara bağlar ve tarlalar verdi.
11 Şimdi Babil Kralı Nebukadrezzar Yeremya için muhafız birliği komutanı Nebuzaradan'a emredip,
12 Onu al, dedi, ve ona iyi bak, ve ona kötü bir şey yapma; ancak sana ne derse ona öyle yap.
13 Böylece muhafız birliği komutanı Ne-buzar-adan, ve Nebuşazban, Rab-saris, ve Nergal-şarezer, Rabmag, ve Babil Kralı'nın tüm reisleri adam gönderdiler;
14 Yani gönderip Yeremya'yı cezaevinin avlusundan aldılar, ve eve götürsün diye Şafan oğlu Ahikam oğlu Gedalya'ya ver-diler. Ve halk arasında oturdu.
15 Şimdi cezaevinin avlusunda bağlı iken Yeremya'ya RAB'bin sözü gelip de-mişti ki,
16 Git, ve Etiyopyalı Ebedmelek'e söyle: İsrail'in Allahı, orduların RABBİ, şöyle diyor: İşte, bu şehrin üzerine sözlerimi iyilik için değil, kötülük için getireceğim; ve o günde senin önünde vaki olacaklar.
17 Ama o günde seni azat edeceğim, diyor RAB; ve yılmakta olduğun adam-ların eline verilmeyeceksin.
18 Çünkü elbette seni azat edeceğim, ve kılıçla düşmeyeceksin, ve canın sana bir çapul malı olacak; çünkü bana güvendin, diyor RAB.
