RAB'DEN Yeremya'ya gelen söz, dedi ki,
2 RAB'bin evinin kapısında dur, ve orada şu sözü bağırıp de ki, Siz tüm Yahudalılar, RAB'be tapınmak için bu kapılardan girenler, RAB'bin sözünü dinleyin.
3 İsrail'in Allahı, orduların RABBİ, şöyle diyor: Yollarınızı ve işlerinizi ıslah edin, ve sizi bu yerde oturturum.
4 RAB'bin tapınağı, RAB'bin tapınağı, RAB'bin tapınağı bunlardır, diye yalan sözlere güvenmeyin.
5 Çünkü yollarınızı ve işlerinizi iyice ıslah ederseniz, bir adamla komşusu arasında tam adalet ederseniz,
6 Garibi, yetimi, ve dul kadını mağdur etmezseniz, ve bu yerde suçsuz kanı dökmezseniz, ve kendi ziyanınıza olarak başka ilahların ardınca yürümezseniz,
7 O zaman bu yerde, atalarınıza vermiş olduğum ülkede, sonsuza dek sizi otur-turum.
8 İşte, siz faydasız yalan sözlere güveniyorsunuz.
9 Çalmak, adam öldürmek, ve zina etmek, ve yalan yere ant içmek, ve Baal'a buhur yakmak, ve bilmediğiniz başka ilahların ardınca yürümek,
10 Ve gelip adımla çağrılan bu evde önümde durmak, ve, Tüm bu iğrençlikleri yapmak için azat edildik, demek mi isti-yorsunuz?
11 Adımla çağrılan bu ev sizin gözü-nüzde haydut ini mi oldu? İşte, ben, ben de gördüm, diyor RAB.
12 Ama şimdi, önceleri adımı yer-leştirmiş olduğum Şilo'daki yerime gidin, ve halkım İsrail'in şerri yüzünden ona ne yaptığımı görün.
13 Ve şimdi, mademki tüm bu işleri yap-tınız, diyor RAB, ve ben erken davranıp seslenerek size söylediğim halde dinle-mediniz; ve ben sizi çağırdığım halde cevap vermediniz;
14 Bu yüzden, Şilo'ya nasıl yaptımsa, adımla çağrılan güvendiğiniz bu eve, ve size ve atalarınıza vermiş olduğum bu yere öyle yapacağım.
15 Ve tüm kardeşlerinizi, tüm Efraim soyunu nasıl attımsa, sizi de önümden öyle atacağım.
16 Bu yüzden sen bu halk için dua etme, ve onlar için niyaz ve dua yükseltme, ve bana şefaat etme; çünkü seni dinle-meyeceğim.
17 Yahuda şehirlerinde, ve Yeruşalim sokaklarında onların ne yaptıklarını görmüyor musun?
18 Beni öfkelendirsinler diye, Gök Krali-çesi'ne pideler yapmak için, ve başka ilahlara içmelik sunular dökmek için, çocuklar odun topluyor, babalar ateş yakıyor, ve kadınlar hamuru yoğuruyor.
19 Onlar beni mi öfkelendiriyorlar? diyor RAB; yüzlerinin utancı için kendilerini değil mi?
20 Bu yüzden Rab ALLAH şöyle diyor: İşte, bu yerin üzerine, insanın üzerine, ve hayvanın üzerine, ve kırın ağaçları üzerine, ve toprağın ürününün üzerine, öfkem ve kızgınlığım dökülecek; ve tutuşup sönmeyecek.
21 İsrail'in Allahı, orduların RABBİ şöyle diyor: Yakmalık sunularınızı kurbanlarınıza katın da siz et yiyin.
22 Çünkü atalarınızı Mısır ülkesinde çıkardığım gün, yakmalık sunu ve kurban için onlara söylemedim, ve kendilerine emretmedim;
23 Ancak onlara şu şeyi emredip dedim ki, Sözümü dinleyin, ve ben Allahınız olacağım, ve siz halkım olacaksınız; ve size emrettiğim her yolda yürüyün ki, size iyilik olsun.
24 Ama dinlemediler, ve kulak asma-dılar, ancak kendi öğütlerinde, ve kötü yüreklerinin inatçılığında yürüdüler, ve ileri değil geri gittiler.
25 Atalarınız Mısır ülkesinden çıktıkları günden bugüne kadar her gün erken davranıp göndererek, tüm kullarımı, peygamberleri, size gönderdim;
26 Yine de beni dinlemediler, ve kulak asmadılar, ama enselerini katılaştırdılar; atalarınınkinden kötüsünü yaptılar.
27 Bu yüzden tüm bu sözleri onlara söyleyeceksin; ama seni dinlemeye-cekler; ve onları çağıracaksın, ama sana cevap vermeyecekler.
28 Ama onlara diyeceksin ki, Kendi Allahı RAB'bin sözünü dinlemeyen ve ders almayan ulus budur; gerçek yok oldu, ve ağızlarından kesildi.
29 Ey Yeruşalim, saçını kes de at, ve yüksek yerlerde ağıt yak; çünkü RAB, gazap ettiği ulusu kendisinden attı; ve bıraktı.
30 Çünkü Yahuda çocukları gözümde kötü olanı yaptı, diyor RAB; adımla çağ-rılan evi kirletmek için ona iğrençliklerini koydular.
31 Ve oğullarını ve kızlarını ateşte yak-mak için Hinnomoğlu Vadisi'ndeki Tofet-te yüksek yerlerini yaptılar; bunu ben emretmedim, aklımdan da geçmedi.
32 Bu yüzden, işte, RAB diyor ki, Günler geliyor ki, artık oraya Tofet, ve Hinnomoğlu Vadisi değil, ancak Boğazlama Vadisi denilecek; ve yer kal-mayıncaya kadar Tofet'te gömecekler.
33 Ve bu halkın leşleri göğün kuşlarına ve yerin hayvanlarına yem olacak; ve onları korkutan olmayacak.
34 O zaman Yahuda şehirlerinden ve Yeruşalim sokaklarından neşe sesini, ve sevinç sesini, ve güvey sesini, ve gelin sesini sona erdireceğim; çünkü ülke harap olacak.
