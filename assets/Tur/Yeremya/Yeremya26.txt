YAHUDA Kralı Yoşiya oğlu Yehoya-kim'in krallığının başlangıcında RAB'den şu söz gelip dedi ki,
2 RAB şöyle diyor: RAB'bin evinin avlu-sunda dur, ve onlara söyleyesin diye sana emrettiğim bu sözlerin hepsini, RAB'bin evinde tapınmak için gelen tüm Yahuda şehirlerine söyle; bir söz eksilt-me.
3 Belki dinlerler, ve herkes kendi kötü yolundan döner de, işlerinin kötülüğü yüzünden üzerlerine getirmeyi düşün-düğüm beladan nadim olurum.
4 Ve onlara diyeceksin ki, RAB şöyle diyor: Önünüze koyduğum yasamda yürümek için,
5 Size gönderdiğim, erken davranıp gönderdiğim ve dinlemediğiniz peygamber kullarımın sözlerini işitmek için beni dinlemezseniz;
6 O zaman bu evi Şilo gibi edeceğim, ve tüm dünya ulusları için bu şehri lanetlik edeceğim.
7 Böylece RAB evinde bu sözleri söylerken Yeremya'yı kâhinler ve peygamberler, ve tüm halk işittiler.
8 Şimdi vaki oldu ki, tüm halka söy-lesin diye, RAB'bin emretmiş olduğu şeylerin hepsini Yeremya söyleyip biti-rince, kâhinler ve peygamberler ve tüm halk onu tutup, Mutlaka ölmelisin, dediler.
9 Bu ev Şilo gibi olacak, ve bu şehir harap olacak, içinde oturan olmayacak, diye RAB'bin adıyla niçin peygamberlik ettin? Ve RAB'bin evinde tüm halk Yeremya'nın başına üşüştüler.
10 O zaman, Yahuda reisleri bu şeyleri işitince, kralın evinden RAB'bin evine çıktılar; ve RAB'bin evinin yeni kapısına girilecek yerde oturdular.
11 O zaman kâhinler ve peygamberler reislere ve tüm halka seslenip, Bu adam ölümü hak etti, dediler; çünkü kulak-larınızla işittiğiniz gibi, bu şehre karşı peygamberlik etti.
12 O zaman Yeremya tüm reislere, ve tüm halka seslenip dedi ki, Bu eve karşı ve bu şehre karşı tüm işittiğiniz sözleri peygamberlik etmek için beni RAB gönderdi.
13 Bunun için şimdi yollarınızı ve işleri-nizi ıslah edin, ve Allahınız RAB'bin sözünü dinleyin; ve RAB size karşı söylediği kötülükten ötürü nadim olacak.
14 Bense, işte, ben elinizdeyim, gözünüzde iyi ve doğru olana göre bana yapın.
15 Ancak iyi bilin ki, beni öldürürseniz, suçsuz kan karşılığını üzerinize, ve bu şehrin üzerine, ve onda oturanların üzerine getirmiş olursunuz; çünkü tüm bu sözleri size söylemek için gerçekten beni RAB size gönderdi.
16 O zaman reisler ve tüm halk kâhin-lere ve peygamberlere, Bu adam için ölüm hükmü olmaz, dediler, çünkü Allahımız RAB'bin adına bize seslendi.
17 O zaman ülkenin ihtiyarlarından bir-kaçı kalktı, ve halkın tüm topluluğuna seslenip,
18 Yahuda Kralı Hizkiya'nın günlerinde Moreşetli Mika peygamberlik etti, dedi-ler; ve tüm Yahuda halkına söyleyip dedi ki, Orduların RABBİ şöyle diyor: Sion tarla gibi sürülecek, ve Yeruşalim taş yığınları olacak, ve evin dağı ormanın yüksek yerleri gibi olacak.
19 Yahuda Kralı Hizkiya ve tüm Yahuda onu öldürdüler mi? RAB'den korkmadı mı, ve RAB'bin lütfunu dilemedi mi, ve RAB onlara karşı söylemiş olduğu kötü-lükten ötürü nadim olmadı mı? bizse, canlarımıza büyük kötülük işlemiş oluruz.
20 Ve RAB'bin adına peygamberlik eden bir adam daha vardı, Kiryat-yearim'den Şemaya'nın oğlu Uriya; ve bu şehre kar-şı, ve bu ülkeye karşı Yeremya'nın tüm sözlerine göre peygamberlik etti.
21 Ve Kral Yehoyakim, ve tüm güçlü adamları, ve tüm reisler onun sözlerini işitince, kral onu öldürmek istedi; ama Uriya bunu işitince, korktu, ve kaçıp Mısır'a gitti.
22 Ve Kral Yehoyakim Mısır'a adamlar gönderdi, Mısır'a Akbor oğlu Elnatan'la beraber adamlar gönderdi;
23 Ve Uriya'yı Mısır'dan çıkardılar, ve onu Kral Yehoyakim'e getirdiler, ve onu kılıçla vurdu, ve leşini avam mezarlarına attı.
24 Ama, Yeremya'yı öldürmek için halkın eline vermesinler diye onu tutan Şafan oğlu Ahikam'ın eliydi.
