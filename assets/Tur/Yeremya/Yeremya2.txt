ÜSTELİK bana RAB'bin sözü gelip dedi ki,
2 Git, ve Yeruşalim'in kulaklarına bağırıp de ki, RAB şöyle diyor: Gençliğindeki lütfunu, gelinliğindeki sevgini, çölde, ekil-memiş ülkede nasıl ardımca yürüdüğünü senin için andım.
3 İsrail RAB'be kutsal, ürününün turfan-dasıydı; onu yiyenlerin hepsi suçlu tu-tulur, üzerlerine bela gelirdi, diyor RAB.
4 Ey Yakup evi, ve İsrail evinin tüm boyları, RAB'bin sözünü dinleyin;
5 RAB şöyle diyor: Atalarınız bende ne haksızlık buldular da benden uzak-laştılar, ve boşluk ardınca gittiler, ve boş oldular?
6 Ve demediler ki, Mısır ülkesinden bizi çıkaran, çölde, bozkırlar ve çukurlar diyarında, kuraklık ve ölüm gölgesi diyarında, içinden insanın geçmediği, ve içinde insanın oturmadığı ülkede bizi yürüten RAB nerede?
7 Ve meyvesini ve iyi şeyi yiyesiniz diye sizi verimli bir ülkeye getirdim; ama oraya girince ülkemi kirlettiniz, ve mirasımı iğrençlik ettiniz.
8 Kâhinler, RAB nerede? demediler; ve yasayı ellerinde tutanlar beni tanı-madılar; ve çobanlar bana karşı günah işlediler, ve peygamberler Baal ile peygamberlik ettiler, ve fayda vermeyen şeyler ardınca yürüdüler.
9 Bundan ötürü sizinle daha çekişe-ceğim, diyor RAB, ve çocuklarınızın çocuklarıyla çekişeceğim.
10 Çünkü Kittim adalarına geçip görün; ve Kedar'a gönderip iyi anlayın; ve böyle bir şey oldu mu, bakın.
11 Hiçbir ulus ilahlarını değiştirdi mi? onlar ise ilahlar değildir; ama benim halkım kendi izzetini fayda vermeyen şeyle değişti.
12 Ey gökler, buna siz şaşın da korkudan titreyin, gerçekten şaşkınlığa düşün, diyor RAB.
13 Çünkü halkım iki kötülük işledi; beni, diri suların kaynağını, bıraktılar da, kendilerine sarnıçlar, su tutmayan çatlak sarnıçlar kazdılar.
14 İsrail kul mu? evde doğmuş köle mi? niçin çapul malı oldu?
15 Onun üzerine genç aslanlar kükredi, seslerini işittirdiler; ve ülkesini viran ettiler; şehirleri yandı, oturan kimse kalmadı.
16 Memfis ve Tahpanhes çocukları da kafanın tepesini kırdılar.
17 Seni yolda yürütürken Allahın RAB'bi bırakmanla bunu kendine yapan sen değil misin?
18 Ve şimdi Şihor sularını içmek için Mısır yolunda ne işin var? ve ırmak sularını içmek için Asur yolunda ne işin var?
19 Seni kendi kötülüğün tedip edecek, ve dönekliklerin seni azarlayacak; ve bil ve gör ki, Allahın RAB'bi bırakman, ve benden korkun olmaması kötü ve acı bir şeydir, orduların Rabbi ALLAH diyor.
20 Çünkü boyunduruğunu eski zaman-dan kırdım, ve bağlarını kopardım; ve, İsyan etmem, dedin; çünkü her yüksek tepenin üzerinde, ve her yeşil ağacın altında fahişelik ederek dolaştın.
21 Yine de ben seni soylu asma, tam doğru tohum olarak dikmiştim; ve bana ecnebi bir asmanın azman çubuklarına nasıl döndün?
22 Çünkü kül suyuyla yıkansan, ve çok sabun kullansan da yine fesadın önüm-de kirli duruyor, diyor Rab ALLAH.
23 Nasıl diyebiliyorsun ki, Ben Kirlenme-dim, Baalim'in ardınca gitmedim? vadide kendi yoluna bak da ne yaptığını bil; yollarında dolaşarak tez yürüyen bir hecinsin;
24 Canı çektiği zaman havayı koklayan, çöle alışık yaban eşeğisin; kızgınken onu kim çevirebilir? onu arayanların hep-si kendilerini yormazlar; kendi ayında onu bulurlar.
25 Yalın ayak yürümekten ayağını, ve susuzluktan boğazını sakın. Ama sen dedin ki, Umut yok; hayır; çünkü yaban-cıları sevdim, ve onların ardınca gide-ceğim.
26 Hırsız tutulunca nasıl utanırsa, İsrail evi de kendileri, kralları, reisleri, ve kâ-hinleriyle peygamberleri öyle utanıyorlar;
27 Onlar ki, ağaca, Babamsın, ve taşa, Beni sen doğurdun, derler; çünkü bana yüzlerini değil, sırtlarını döndürdüler; ama onlara bela gelince, Kalk da bizi kurtar, diyecekler.
28 Ama kendine yaptığın ilahların nere-de? başına bela geldiği vakit seni kur-tarabilirlerse, kalksınlar; çünkü ilahların şehirlerinin sayısına göredir, ey Yahuda.
29 Niçin benimle çekişiyorsunuz? bana karşı hepiniz isyan ettiniz, diyor RAB.
30 Çocuklarınızı boşuna vurdum; ders almadılar; kendi kılıcınız, helak eden as-lan gibi, peygamberlerinizi yedi.
31 Ey nesil, RAB'bin sözüne bakın. Ben İsrail'e bir çöl mü, koyu karanlık bir diyar mı oldum? niçin halkım, Efendiler biziz; artık sana gelmeyiz, diyorlar?
32 Erden kız süslerini, ya da gelin kuşağını unutabilir mi? ama halkım sayısız günlerce beni unuttular.
33 Sevgi peşinde kendi yolunu nasıl iyi düzeltirsin! Bundan ötürü kendi yollarını şerir olanlara da öğrettin.
34 Fakir suçsuzların canlarının kanı da senin eteklerinde bulunuyor; onu gizli araştırmayla bulmadım, ancak tüm bun-lar üzerine.
35 Yine de sen, Suçsuz olduğum için, gerçekten öfkesi benden dönecek, diyor-sun. İşte, seninle davacı olacağım, çünkü, Günah işlemedim, diyorsun.
36 Yolunu değiştirmek için neden bu kadar dolaşık gidiyorsun? Asur'dan utandığın gibi, Mısır'dan da utanacaksın.
37 Oradan da ellerini başına koyup çıka-caksın; çünkü senin güvendiklerini RAB reddetti, ve onlarla işin iyi gitmeyecektir.
