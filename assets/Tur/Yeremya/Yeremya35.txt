YAHUDA Kralı Yoşiya oğlu Yehoya-kim'in günlerinde RAB'den Yeremya-ya gelen söz, dedi ki,
2 Rekabîler evine git, ve onlara söyle, ve RAB'bin evine, odaların birine onları getir, ve onlara şarap içir.
3 O zaman Habazinya oğlu Yeremya oğlu Yaazanya'yı, ve kardeşlerini, ve tüm oğullarını, ve tüm Rekabîler evini aldım;
4 Ve onları RAB'bin evine, Allah adamı İgdalya oğlu Hanan'ın oğullarının oda-sına getirdim; o oda eşik bekçisi Şallum oğlu Maaseya'nın odası üzerindeki reis-ler odası yanındaydı.
5 Ve Rekabîler evi oğullarının önüne şarap dolu taslarla kâseler koydum; ve onlara, Şarap için, dedim.
6 Ama onlar, Şarap içmeyiz, dediler; çünkü atamız Rekab oğlu Yonadab bize emredip demiştir ki, Siz ve oğullarınız sonsuza dek şarap içmeyeceksiniz;
7 Ve ev yapmayacaksınız, ve tohum ekmeyeceksiniz, ve bağ dikmeyecek-siniz, ve sizde bunlar olmayacak; ama misafir olduğunuz ülkede çok zaman yaşayasınız diye tüm günlerinizce çadır-larda oturacaksınız.
8 Böylece biz, karılarımız, oğullarımız ve kızlarımız şarap içmeyelim,
9 Ve oturmak için evler yapmayalım diye bize emrettiği her şeye göre atamız Rekab oğlu Yonadab'ın sözünü dinledik; ve bağımız, ve tarlamız, ve ekinimiz yoktur;
10 Ama çadırlarda oturduk, ve atamız Yonadab'ı dinleyip bize emrettiği her şeye göre yaptık.
11 Ama vaki oldu ki, Babil Kralı Nebu-kadrezzar ülkeye çıkınca, biz, Gelin, ve Kildaniler ordusu yüzünden, ve Suriye-liler ordusu yüzünden Yeruşalim'e girelim, dedik; böylece Yeruşalim'de oturuyoruz.
12 O zaman Yeremya'ya RAB'bin sözü gelip dedi ki,
13 İsrail Allahı, orduların RABBİ, şöyle diyor: Git, ve Yahuda adamlarına ve Yeruşalim'de oturanlara de ki, Sözlerimi dinlemek üzere ders almayacak mısı-nız? diyor RAB.
14 Rekab oğlu Yonadab'ın, oğullarına şarap içmesinler diye emrettiği sözleri tuttular; ve bugüne dek içmiyorlar, çünkü atalarının emrini dinliyorlar. Ama erken davranıp söyleyerek ben size söyledim; ve beni dinlemediniz.
15 Erken kalkıp göndererek, Şimdi siz dönün, her adam kendi kötü yolundan, ve işlerinizi ıslah edin, ve başka ilahlara kulluk etmek için onların ardınca yürü-meyin, ve size ve atalarınıza verdiğim ülkede oturacaksınız, diye tüm peygam-ber kullarımı da size gönderdim; ama kulak asmadınız, ve beni dinlemediniz.
16 Çünkü Rekab oğlu Yonadab oğulları atalarının kendilerine ettiği emri tuttular, ama bu halk beni dinlemedi;
17 Bu yüzden İsrail'in Allahı, orduların Allahı RAB şöyle diyor: İşte, ben Yahuda'ya ve Yeruşalim'de oturanların hepsine karşı söylediğim tüm kötülüğü onların üzerine göndereceğim; çünkü onlara söyledim, ama dinlemediler; ve onlara seslendim, ama cevap verme-diler.
18 Ve Yeremya Rekabîler evine dedi ki, İsrail'in Allahı, orduların RABBİ, şöyle diyor: Mademki siz atanız Yonadab'ın emrini dinlediniz, ve onun tüm kurallarını tuttunuz, ve size emrettiği her şeye göre yaptınız;
19 Bu yüzden İsrail'in Allahı, orduların RABBİ, şöyle diyor: Tüm günler Rekab oğlu Yonadab'ın benim önümde duran bir adamı eksik olmayacaktır.
