DAVAMI önüne getirdiğim zaman, sen haklı çıkarsın, ya RAB; yine de hükümlerin hakkında seninle konuşayım; niçin şerirlerin yolu iyi gidiyor, niçin hain-lerin hepsi kaygısız?
2 Onları sen diktin de kök saldılar; bü-yüyorlar da meyve veriyorlar; ağızlarında sen yakınsın, ve gönüllerinden uzaksın.
3 Ama sen, ya RAB, beni bilirsin, beni gördün, ve sana karşı yüreğim nasıldır denedin; onları kasaplık koyunlar gibi ayır, ve kesim gününe onları hazırla.
4 Ülke ne vakte kadar yas tutacak, ve her kırın otu kuruyacak? onda oturan-ların kötülüğü yüzünden hayvanlar ve kuşlar yok oldu; çünkü onlar, Bizim sonumuzu görmeyecek, dediler.
5 Eğer yaya gidenlerle koştun da seni yordularsa, o zaman atlarla nasıl yarışa-bilirsin? ve eğer güvendiğin esenlik diyarında seni yordularsa, o zaman Ürdün'ün taşkınlığında ne yapacaksın?
6 Çünkü kardeşlerin, ve babanın evi bile, onlar da sana hainlik ettiler; onlar bile senin ardından yüksek sesle bağırdılar; sana iyi sözler söyleseler de onlara inanma.
7 Evimi bıraktım, mirasımı üzerinden attım; canımın sevgilisini düşmanlarının eline verdim.
8 Mirasım bana ormandaki aslan gibi oldu; bana karşı kükriyor; bundan ötürü ondan nefret ettim.
9 Mirasım bana benekli kuş gibi oldu, çepçevre kuşlar ona karşıdır; siz gelin, tüm kır canavarlarını toplayın, yiyip bitir-mek için gelin.
10 Çok çobanlar bağımı harap ettiler, payımı çiğnediler, güzel payımı ıssız çöl ettiler.
11 Onu virane ettiler; bir virane olarak karşımda yas tutuyor, tüm ülke viran oldu, çünkü onu hiçbir adam yüreğine koymuyor.
12 Çölde tüm yüksek yerler üzerine yağ-macılar geldi; çünkü ülkenin bir ucundan ülkenin öbür ucuna kadar RAB'bin kılıcı yiyip bitirecek; hiç etbedene esenlik olmayacak.
13 Buğday ektiler, ama dikenler biçe-cekler; emek verdiler, ama fayda görme-yecekler; ve RAB'bin kızgın öfkesinden ötürü ürününüzden utanacaklar.
14 Halkım İsrail'e miras olarak ver-diğim mirasa dokunan tüm kötü komşu-larıma karşı RAB şöyle diyor: İşte, ben onları toprakları üzerinden sökeceğim, ve onların ortasından Yahuda evini sökeceğim.
15 Ve vaki olacak ki, onları söktükten sonra dönüp kendilerine acıyacağım; ve onları yine getireceğim, her adamı kendi mirasına, ve her adamı kendi ülkesine.
16 Ve vaki olacak ki, halkıma Baal'la ant içmeyi öğrettikleri gibi, kendileri de halkımın yollarını, RAB'bin varlığı hakkı için, diye benim adımla ant içmeyi öğrenirlerse, o zaman halkımın ortasında bina edilecektir.
17 Ama dinlemezlerse, o zaman o ulusu sökeceğim, kökten söküp helak edeceğim, diyor RAB.
