EY İsrail, eğer dönersen, diyor RAB, bana dön, ve iğrençliklerini önümden kaldırırsan, o zaman serseri gezmeye-ceksin;
2 Ve gerçekle, adaletle, ve doğrulukla, RAB yaşıyor, diye yemin edeceksin; ve uluslar kendilerini onda kutsayacaklar, ve onunla övünecekler.
3 Çünkü Yahuda adamlarına ve Yeru-şalim'e RAB şöyle diyor: İşletilmemiş toprağınızı nadas edin, ve dikenler arasına ekmeyin.
4 Kendinizi RAB için sünnet edin, ve yüreğinizin sünnetderesini atın, siz Yahuda adamları, ve Yeruşalim'de oturanlar; yoksa işlerinizin kötülüğü yüzünden kızgınlığım ateş gibi çıkıp yanacak, ve söndüren olmayacak.
5 Yahuda'da bildirin, ve Yeruşalim'de duyurun; ve deyin ki, Ülkede boru çalın; bağırın, bir araya gelin, ve deyin ki, Toplanın da duvarlı şehirlere girelim.
6 Sion'a doğru bayrak kaldırın; kaçıp sığının, durmayın; çünkü ben kuzeyden bela, ve büyük yıkım getireceğim.
7 Aslan çalılığından çıktı, ve Centiller'i helak eden yola koyuldu; şehirlerin ha-rap olsun, oturan kalmasın diye senin ülkeni viran etmek için yerinden çıktı.
8 Bunun için çul kuşanın, dövünüp ulu-yun; çünkü RAB'bin kızgın öfkesi bizden dönmedi.
9 Ve o günde vaki olacak ki, diyor RAB, kralın yüreği, ve reislerin yüreği mahvo-lacak; ve kâhinler şaşacak, ve peygam-berler şaşkın olacak.
10 O zaman dedim ki, Ah, ya Rab ALLAH! Size esenlik olacak, diyerek, gerçekten bu halkı ve Yeruşalim'i çok aldattın; ama kılıç cana erişti.
11 O vakitte bu halka ve Yeruşalim'e denilecek ki, Çöldeki yüksek yerlerden halkım kızına doğru sıcak bir rüzgâr, harman savurmak için değil, ve temiz-lemek için değil,
12 Yani bu yerlerden fazla kuvvetli bir rüzgâr bana gelecek; şimdi ben de onlara hükümlerle söz söyleyeceğim.
13 İşte, bulutlar gibi çıkacak, ve onun savaş arabaları kasırga gibi olacak; atları kartallardan daha çevik. Vay başı-mıza! çünkü harap olduk.
14 Ey Yeruşalim, yüreğini kötülükten yıka ki, kurtulasın. Kötü düşüncelerin ne vakte kadar içinde kalacak?
15 Çünkü bir ses Dan'dan bildiriyor, ve Efraim Dağı'ndan ıstırap duyuruyor.
16 Uluslara haber verin; işte, Yeruşa-lim'e karşı duyurun ki, uzak bir ülkeden bekçiler geliyor, ve Yahuda şehirlerine karşı bağrışıyorlar.
17 Çepçevre ona karşı tarla bekleyenler gibidirler, çünkü bana asi oldu, diyor RAB.
18 Bunları sana yapan kendi yolun, ve kendi işlerindir; bu senin kötülüğündür; çünkü acıdır, çünkü yüreğine erişiyor.
19 Ah içim, içim! sancı yüreğimi sıkıyor; içimde yüreğim çarpıyor; susamıyorum; çünkü, ey canım, boru sesini, cenk narasını işittin.
20 Yıkım üzerine yıkım haberi veriliyor; çünkü tüm ülke harap oldu; çadırlarım ansızın, ve perdelerim bir anda harap oldu.
21 Ne vakte kadar bayrak göreceğim, ve boru sesi işiteceğim?
22 Çünkü halkım sefihtir, beni bilmiyor-lar; onlar divane çocuklardır, ve anla-yışları yok; kötülük etmekte hikmetlidir-ler, ama iyilik etmekte bilgileri yok.
23 Yere baktım, ve, işte, ıssız ve boş; ve göklere baktım, ve ışıkları yoktu.
24 Dağlara baktım, ve, işte, titriyorlar, ve tüm tepeler sarsılıyordu.
25 Baktım, ve, işte, adam yok, ve göklerin tüm kuşları kaçmışlar.
26 Baktım, ve, işte, verimli tarla bir çöl olmuş, ve tüm şehirleri RAB'bin önünde, ve kızgın öfkesi karşısında yıkılmıştır.
27 Çünkü RAB şöyle demişti: Tüm ülke viran olacak; ancak büsbütün bitirmeye-ceğim.
28 Bu yüzden yer yas tutacak, ve gökler yukarıda kararacak; çünkü ben bunu söyledim, ben bunu tasarladım, ve nadim olmam, ve ondan caymam.
29 Tüm şehir atlıların ve okçuların gürül-tüsünden kaçacak; sık ağaçlı ormanlara girecek, ve kayalara tırmanacaklar; her şehir bırakılacak, ve onlarda oturan adam olmayacak.
30 Ve sen harap olunca ne yapacaksın? allar giyinsen de, altın süslerle bezensen de, gözlerini sürmeyle büyütsen de, boşuna kendini güzelleştireceksin; oynaşların seni hor görecek, hayatını almak isteyecekler.
31 Çünkü bir ses işittim, sanki ağrı çeken kadının sesi, sanki ilk çocuğunu doğuranın sıkıntısı, Sion kızının sesi, Şimdi vay başıma! çünkü katiller yüzünden canım bayılıyor, diye ellerini açıp soluyor.
