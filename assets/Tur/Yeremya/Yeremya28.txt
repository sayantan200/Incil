VE o yıl, Yahuda Kralı Zedekiya'nın krallığının başlangıcında, dördüncü yılda, ve beşinci ayda vaki oldu ki, Gibeonlu Azzur oğlu Peygamber Hananya, RAB'bin evinde, kâhinlerin ve tüm halkın önünde bana söyleyip dedi ki,
2 İsrail'in Allahı, orduların RABBİ şöyle diyor: Babil Kralı'nın boyunduruğunu kırdım.
3 Babil Kralı Nebukadnezzar'ın bu yerden alıp Babil'e götürmüş olduğu RAB'bin evinin tüm takımlarını iki tam yıl içinde bu yere geri getireceğim;
4 Ve Yahuda Kralı Yehoyakim oğlu Yekonya'yı, ve Babil'e giden tüm Yahuda esirlerini bu yere geri getireceğim, diyor RAB; çünkü Babil Kralı'nın boyunduruğunu kıracağım.
5 O zaman Peygamber Yeremya kâhinlerin önünde, ve RAB'bin evinde durmakta olan tüm halkın önünde Peygamber Hananya'ya cevap verdi,
6 Yani Peygamber Yeremya, Amin, dedi; RAB öyle yapsın; RAB'bin evinin takım-larını, ve tüm esir götürülenleri Babil'den bu yere geri getirmek için peygamberlik ettiğin sözleri RAB yapsın.
7 Ancak, şimdi, senin kulaklarına, ve tüm halkın kulaklarına söyleyeceğim şu sözü dinle:
8 Benden önce ve senden önce olan peygamberler, eski zamandan beri çok ülkelere karşı, ve büyük ülkelere karşı savaşı, ve kötülüğü, ve vebayı peygam-berlik ettiler.
9 Bir peygamber esenliği peygamberlik ederse, o peygamberin söylediği çıkın-ca, bilinir ki, gerçekten RAB'bin gönder-miş olduğu bir peygamberdir.
10 O zaman Peygamber Hananya Peygamber Yeremya'nın boyundan boyunduruğu alıp kırdı.
11 Ve Hananya tüm halkın önünde söy-leyip dedi ki, RAB şöyle diyor: Tam iki yıl müddet içinde tüm ulusların boynundan Babil Kralı Nebukadnezzar'ın boyundu-ruğunu böyle kıracağım. Ve Peygamber Yeremya yoluna gitti.
12 O zaman, Peygamber Hananya Peygamber Yeremya'nın boynundan boyunduruğu alıp kırdıktan sonra, Yeremya'ya RAB'bin sözü gelip dedi ki,
13 Git, ve Hananya'ya söyleyip de ki, RAB şöyle diyor: Sen odun boyun-durukları kırdın; ama onun yerine demir boyunduruklar yapacaksın;
14 Çünkü İsrail'in Allahı, orduların RAB-Bİ şöyle diyor: Babil Kralı Nebukad-nezzar'a kulluk etsinler diye tüm bu ulus-ların boynuna demir boyunduruk koydum; ve ona kulluk edecekler; ve kır hayvanlarını da ona verdim.
15 O zaman Peygamber Yeremya Peygamber Hananya'ya, Şimdi dinle, Hananya, dedi, seni RAB göndermedi; ama sen bu halkı yalana güvendiri-yorsun.
16 Bu yüzden RAB şöyle diyor: İşte, seni yeryüzünden göndereceğim; bu yıl öle-ceksin, çünkü RAB'be karşı başkaldır-malık öğrettin.
17 Böylece Peygamber Hananya o yılın içinde yedinci ayda öldü.
