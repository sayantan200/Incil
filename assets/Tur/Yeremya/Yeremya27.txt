YAHUDA Kralı Yoşiya oğlu Yehoya-kim'in krallığının başlangıcında RAB'den Yeremya'ya şu söz gelip dedi ki,
2 RAB bana şöyle diyor: Kendine bağlar ve boyunduruklar yap, ve onları kendi boynuna koy;
3 Ve Yeruşalim'e, Yahuda Kralı Zedeki-ya'ya gelen ulakların eliyle onları Edom Kralı'na, ve Moab Kralı'na, ve Ammo-nîler Kralı'na, ve Sur Kralı'na, ve Sayda Kralı'na gönder;
4 Ve efendilerine söylesinler diye onlara emret: İsrail'in Allahı, orduların RABBİ şöyle diyor: Efendilerinize şöyle diyecek-siniz:
5 Yeryüzünü, yerde olan insanı ve hay-vanı, büyük kudretimle ve uzanmış pazımla ben yaptım, ve onu gözümde uygun olana verdim.
6 Ve şimdi tüm bu ülkeleri Babil Kralı Nebukadnezzar kulumun eline verdim; ve ona hizmet etsinler diye kırın hayvan-larını da kendisine verdim.
7 Ve onun ülkesinin vakti gelinceye dek tüm uluslar kendisine ve oğluna, ve oğlunun oğluna kulluk edecek; ve o zaman çok uluslar ve büyük krallar onu kendilerine köle edecek.
8 Ve vaki olacak ki, hangi ulus ve ülke bu Babil Kralı Nebukadnezzar'a kulluk etmez, ve boynunu Babil Kralı'nın boyunduruğu altına koymazsa, ben onları onun eliyle bitirinceye kadar, diyor RAB, o ulus kılıçla ve kıtlıkla, ve vebayla cezalandıracağım.
9 Bunun için peygamberlerinizi, ve falcı-larınızı, ve düş görenlerinizi, ve münec-cimlerinizi, ve afsuncularınızı dinleme-yin, onlar ki, size, Babil Kralı'na kulluk etmeyeceksiniz, diye söylüyorlar;
10 Çünkü onlar toprağınızdan sizi uzak-laştırsınlar, ve ben sizi süreyim de yok olasınız diye size yalan peygamberlik ediyorlar.
11 Ama boynunu Babil Kralı'nın boyun-duruğu altına koyacak, ve ona kulluk edecek ulusu kendi toprağında bıraka-cağım, diyor RAB; ve onu işleyecekler, ve orada oturacaklar.
12 Tüm bu sözlere göre Yahuda Kralı Zedekiya'ya da söyleyip dedim ki, Boyunlarınızı Babil Kralı'nın boyun-duruğu altına koyun, ve kendisine ve halkına kulluk edin de sağ kalın.
13 Babil Kralı'na kulluk etmeyecek olan ulus hakkında RAB'bin söylediği gibi, sen ve halkın kılıçla, kıtlıkla, ve vebayla niçin ölesiniz?
14 Bunun için, Babil Kralı'na kulluk et-meyeceksiniz diye size söyleyen pey-gamberlerin sözlerini dinlemeyin; çünkü onlar size yalan peygamberlik ediyorlar.
15 Çünkü onları ben göndermedim, diyor RAB, ancak sizi süreyim de, siz, ve size peygamberlik eden peygamberler yok olasınız diye, benim adımla size yalan peygamberlik ediyorlar.
16 Kâhinlere ve tüm bu halka da söyle-yip dedim ki, RAB şöyle diyor: İşte, RAB'bin evinin takımları şimdi Babil'den çabuk geri getirilecek, diye size peygam-berlik eden peygamberlerinizin sözlerini dinlemeyin; çünkü size yalan peygam-berlik ediyorlar.
17 Onları dinlemeyin; Babil Kralı'na kulluk edin de sağ kalın; bu şehir niçin harap olsun?
18 Ama onlar peygamberlerse, ve RAB'bin sözü onlardaysa, şimdi orduların RABBİ'ne yalvarsınlar da, RAB'bin evinde ve Yahuda Kralı'nın evinde, ve Yeruşalim'de artakalan takımlar Babil'e götürülmesin.
19 Çünkü direkler için, ve deniz için, ve ayaklıklar için, ve bu şehirde kalan takımlar için orduların RABBİ şöyle diyor,
20 Evet, Yahuda Kralı Yehoyakim oğlu Yekonya'yı, ve Yahuda'nın ve Yeruşa-lim'in tüm soylularını Yeruşalim'den Babil'e esir sürdüğü zaman, Babil Kralı Nebukadnezzar'ın almamış olduğu,
21 RAB'bin evinde, ve Yahuda Kralı'nın evinde, ve Yeruşalim'de kalan takımlar için İsrail'in Allahı, orduların RABBİ şöyle diyor:
22 Onlar Babil'e götürülecek, ve onları yoklayacağım güne kadar orada kala-caklar, diyor RAB; o zaman onları çıka-racağım, ve bu yere geri getireceğim.
