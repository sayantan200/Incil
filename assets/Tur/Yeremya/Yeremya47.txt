FİRAVUN Gaza'yı vurmadan önce Filistliler aleyhine Yeremya peygambere gelen RAB'bin sözü.
2 RAB şöyle diyor: İşte, kuzeyden sular yükseliyor, ve onlar taşkın bir sel olacak, ve ülkenin, ve tüm içindekilerin, şehrin ve onda oturanların üzerine taşacak; o zaman insanlar feryat edecek, ve ülkede oturanların hepsi uluyacak.
3 Kuvvetli atlarının yere vuran tırnakları sesinden, savaş arabalarının velvelesin-den, tekerleklerinin gürültüsünden, elleri gevşediği için babalar dönüp çocuklarına bakmayacaklar;
4 Çünkü Sur ve Sayda'ya kalan her yar-dımcıyı kesip atmak üzere, tüm Filistli-ler'i helak etmek günü geldi; çünkü RAB Filistliler'i, Kaftor ülkesinin bakiyesini helak edecek.
5 Gaza üzerine saçsızlık geldi; Aşkelon vadilerinin bakiyesiyle beraber kesildi; ne zamana dek kendini keseceksin?
6 Ey sen, RAB'bin kılıcı, ne vakte kadar susmayacaksın? kınına gir; rahat et de sus.
7 RAB ona Aşkelon'a ve deniz kıyısına karşı emretmişken nasıl susabilir? Onu oraya tayin etti.
