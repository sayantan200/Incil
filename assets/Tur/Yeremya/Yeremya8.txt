Ovakitte, diyor RAB, Yahuda kralla-rının kemiklerini, ve reislerinin kemiklerini, ve kâhinlerin kemiklerini, ve peygamberlerin kemiklerini, ve Yeruşa-lim'de oturmuş olanların kemiklerini me-zarlarından çıkaracaklar;
2 Ve sevdikleri, ve kulluk ettikleri, ve ardınca yürüdükleri, ve aradıkları, ve taptıkları güneşin önüne, ve ayın önüne, ve tüm gökler ordusunun önüne onları yayacaklar; toplanıp gömülmeyecekler, toprağın yüzünde gübre olacaklar.
3 Ve bu kötü boydan artakalan tüm bakiye, kendilerini sürmüş olduğum yerlerin hepsinde artakalanlar tarafından, yaşamdan ziyade ölüm seçilecek, diyor orduların RABBİ.
4 Üstelik onlara diyeceksin ki, RAB şöyle diyor: Düşüp de kalkmazlar mı? insan sapıp da geri gelmez mi?
5 Niçin bu Yeruşalim halkı daimi döneklikle dönüyorlar? hileye yapışıyorlar, geri dönmek istemiyorlar.
6 İyi dinledim, ve işittim, ama doğru söylemediler, Ne yaptım? diyerek hiçbir adam şerrinden tövbe etmedi; her biri savaşa seğirten at gibi kendi koşusuna döndü.
7 Evet, gökteki leylek belli vakitlerini biliyor; ve kumru ile kırlangıç ve turna gelmelerinin vaktini gözetiyorlar; ancak RAB'bin hükmünü halkım bilmiyor.
8 Biz hikmetliyiz, ve RAB'bin yasası biz-dedir, diye nasıl söylüyorsunuz? İşte, gerçekten onu boşuna yaptı; yazman-ların kalemi yalan düzdü.
9 Bilgeler utandı, yıldırılıp ele geçirildi; işte, RAB'bin sözünü reddettiler; ve onlarda ne bilgelik var?
10 Bundan ötürü karılarını başkalarına, tarlalarını da mülk edinecek olanlara vereceğim; çünkü küçüğünden büyüğüne kadar her biri kötü kazanca düşkün; peygamberden kâhine kadar her biri yalan düzüyor.
11 Çünkü esenlik yokken onlar, Esenlik, esenlik, diyerek halkım kızının yarasını üstten iyi ettiler.
12 İğrençlik yaptıkları zaman utandılar mı? hayır, hiç utanmadılar, kızarma ne olduğunu da bilmiyorlar; bu yüzden onlar da düşenler arasında düşecek; yok-landıkları zaman sürçecekler, diyor RAB.
13 Gerçekten onları bitireceğim, diyor RAB; asmada üzüm olmayacak, ve incir ağacında incir olmayacak, yaprak da solacak; ve kendilerine verdiklerim onlar-dan gidecek.
14 Niçin yerimizde oturuyoruz? toplanın da duvarlı şehirlere girelim, ve orada susalım; çünkü Allahımız RAB bizi susturdu, ve bize öd suyu içirdi, çünkü RAB'be karşı günah işledik.
15 Esenliği bekledik, ama iyilik gelmedi; ve şifa vaktini, ve işte yılgınlık!
16 Atlarının hırıltısı Dan'dan duyuldu; zorlularının kişneme sesinden tüm ülke titredi; çünkü onlar geldi, ve ülkeyi ve onun içindekilerin hepsini, şehri ve onda oturanları, yiyip bitirdiler.
17 Çünkü, işte, kendilerine büyü yapıla-mayan yılanları, engerekleri, aranıza göndereceğim; ve sizi sokacaklar, diyor RAB.
18 Kedere karşı kendimi teselli etmek istediğim zaman, içimde yüreğim bayılı-yor.
19 İşte, uzak bir ülkede oturanlardan dolayı halkım kızının feryadı: RAB Sion'da değil mi? Kralı orada değil mi? Oyma suretleriyle, ve ecnebi boş şeyleriyle niçin beni öfkelendirdiler?
20 Orak vakti geçti, yaz sona erdi, ve biz kurtulmadık.
21 Ben halkım kızının yarasından ötürü yaralandım; karayım; beni şaşkınlık aldı.
22 Gilead'da merhem yok mu? orada hekim yok mu? öyle ise, halkım kızı neden iyi edilmedi?
