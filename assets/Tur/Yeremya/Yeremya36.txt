VE vaki oldu ki, Yahuda Kralı Yoşiya oğlu Yehoyakim'in dördüncü yılında RAB'den Yeremya'ya şu söz gelip dedi ki,
2 Kendin için bir kitap tomarı al, ve Yoşiya'nın günlerinden, sana söylediğim günden bugüne dek İsrail'e karşı ve Yahuda'ya karşı ve tüm uluslara karşı sana söylediğim sözlerin hepsini ona yaz.
3 Her adam kötü yolundan dönsün diye, onlara yapmayı düşündüğüm tüm kötü-lüğü Yahuda evi belki işitir, ben de fesatlarını ve günahlarını bağışlarım.
4 O zaman Yeremya Neriya oğlu Baruk'u çağırdı; ve Baruk RAB'bin Yeremya'ya söylemiş olduğu tüm sözleri onun ağzından kitap tomarına yazdı.
5 Ve Yeremya Baruk'a emredip dedi ki, Ben bağlıyım; RAB'bin evine giremem;
6 Bunun için sen git, ve benim ağzımdan yazmış olduğun RAB'bin sözlerini, oruç gününde, halkın kulaklarına RAB'bin evinde tomardan oku; ve şehirlerinden gelen tüm Yahuda'nın kulaklarına da onları okuyacaksın.
7 Belki yalvarışlarını RAB'bin önüne sunarlar, ve herkes kendi kötü yolundan döner; çünkü bu halka karşı RAB'bin söylediği öfke ve kızgınlık büyüktür.
8 Ve Neriya oğlu Baruk, RAB'bin evinde kitaptan RAB'bin sözlerini okuyarak Pey-gamber Yeremya'nın kendisine emrettiği her şeye göre yaptı.
9 Ve vaki oldu ki, Yahuda Kralı Yoşiya oğlu Yehoyakim'in beşinci yılında, doku-zuncu ayda, Yeruşalim'de olan tüm halka, ve Yahuda şehirlerinden Yeruşalim'e gelen tüm halka, RAB'bin önünde oruç ilan ettiler.
10 O zaman RAB'bin evinde, yazman Şafan oğlu Gemarya'nın odasında, yukarıki avluda, RAB'bin evinin yeni kapısına girilecek yerde, Baruk Yeremya'nın sözlerini tüm halkın kulaklarına kitaptan okudu.
11 Şafan oğlu Gemarya oğlu Mikaya kitaptan RAB'bin tüm sözlerini işitince,
12 O zaman kralın evine, yazmanın odasına indi; ve, işte, tüm reisler, yani yazman Elişama, ve Şemaya oğlu Dela-ya, ve Akbor oğlu Elnatan, ve Şafan oğlu Gemarya, ve Hananya oğlu Zedekiya, ve reislerin hepsi orada oturuyordu.
13 O zaman, Baruk halkın kulaklarına kitaptan okuduğu zaman, işitmiş olduğu tüm sözleri Mikaya onlara bildirdi.
14 Bunun için tüm reisler, Halk işitirken okuduğun tomarı eline al da gel, diyerek Kuşi oğlu Şeleyman oğlu Netanya oğlu Yehudi'yi Baruk'a gönderdiler. Böylece Neriya oğlu Baruk tomarı eline alıp onlara geldi.
15 Ve ona, Şimdi otur, ve kulaklarımıza onu oku, dediler. Böylece Baruk onların kulaklarına onu okudu.
16 Şimdi vaki oldu ki, tüm sözleri onlar işitince yılgınlıkla birbirlerine döndüler, ve Baruk'a, Tüm bu sözleri mutlaka krala bildiririz, dediler.
17 Ve Baruk'a sorup, Şimdi bize anlat, dediler, tüm bu sözleri onun ağzından nasıl yazdın?
18 O zaman Baruk onlara cevap verdi: Tüm bu sözleri kendi ağzı ile bana söy-ledi, ben de mürekkeple kitaba yazdım.
19 O zaman reisler Baruk'a, Git, dediler, sen de Yeremya da gizlenin; ve sizin nerede olduğunuzu kimse bilmesin.
20 Ve avluya, kralın yanına girdiler, ve tomarı yazman Elişama'nın odasında saklamışlardı; ve kral dinlerken tüm sözleri anlattılar.
21 Böylece tomarı alıp getirmek için kral Yehudi'yi gönderdi, ve yazman Elişama-nın odasından onu alıp getirdi. Ve kralın kulaklarına, ve kralın yanında duran tüm reislerin kulaklarına Yehudi onu okudu.
22 Şimdi kral dokuzuncu ayda kış evin-de oturuyordu; ve önünde ocakta ateş yanıyordu.
23 Ve vaki oldu ki, Yehudi üç dört yap-rak okudukça kral kalemtıraşla onu kesti ve ocaktaki ateşe attı, o vakte kadar ki, tüm tomar ocaktaki ateşte bitti.
24 Ama tüm bu sözleri dinleyen kral ile tüm kulları yılmadılar, ve giysilerini yırt-madılar.
25 Bununla beraber Elnatan, ve Delaya, ve Gemarya, tomarı yakmasın diye krala yalvardılar, ama onları dinlemedi.
26 Ama yazman Baruk'u ve Peygamber Yeremya'yı tutsunlar diye, kralın oğlu Yerah-meel'e, ve Azriel oğlu Seraya'ya, ve Abdeel oğlu Şelemya'ya kral emretti; ama RAB onları gizledi.
27 O zaman Yeremya'nın ağzından Baruk'un yazmış olduğu sözlerle tomarı kral yaktıktan sonra, Yeremya'ya RAB'bin sözü gelip dedi ki,
28 Yine kendine başka bir tomar al, ve Yahuda Kralı Yehoyakim'in yakmış olduğu birinci tomarda olan evvelki tüm sözleri ona yaz.
29 Ve Yahuda Kralı Yehoyakim'e diyeceksin ki, RAB şöyle diyor: Gerçekten Babil Kralı gelecek, ve bu ülkeyi harap edecek, ve ondan insanı ve hayvanı silip atacak, diye niçin ona yazdın? diyerek o tomarı yaktın.
30 Bu yüzden Yahuda Kralı Yehoyakim için RAB şöyle diyor: Davut'un tahtı üze-rinde oturan kimsesi olmayacak; ve onun leşi gündüzün sıcağa, ve gecede kırağıya atılacak.
31 Ve fesatlarından ötürü kendisini ve tohumunu ve kullarını cezalandıracağım; ve onlara karşı söylediğim tüm kötülüğü kendi üzerlerine, ve Yeruşalim'de otu-ranların üzerine, ve Yahuda adamları üzerine getireceğim; ama kulak asma-dılar.
32 O zaman Yeremya başka bir tomar aldı, ve onu Neriya oğlu yazman Baruk'a verdi, o da Yahuda Kralı Yehoyakim'in ateşte yakmış olduğu kitabın tüm sözlerini, Yeremya'nın ağzından ona yazdı; ve o sözlerin üzerine onlara benzer daha çok sözler katıldı.
