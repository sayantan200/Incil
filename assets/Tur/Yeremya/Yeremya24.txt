BABİL Kralı Nebukadrezzar Yahuda Kralı Yehoyakim oğlu Yekonya'yı, ve Yahuda reislerini, ve dülgerlerle demir-cileri Yeruşalim'den esir sürüp Babil'e götürdükten sonra, RAB bana gösterdi, ve, işte, RAB'bin tapınağı önüne konul-muş iki sepet incir.
2 Bir sepette çok iyi incirler vardı, yani turfanda incirler gibi; ve öteki sepette kötü oldukları için yenilemeyecek incir-ler, çok kötü incirler vardı.
3 O zaman RAB bana, Ne görüyorsun, Yeremya? dedi. Ve ben, İncirler, dedim; iyi incirler, çok iyi; ve kötüleri, çok kötü, kötü oldukları için yenilemeyecek incir-ler.
4 Yine bana RAB'bin sözü gelip dedi ki,
5 İsrail'in Allahı RAB şöyle diyor: Onların iyiliği için bu yerden Kildaniler ülkesine gönderdiğim Yahuda sürgünlerini gözümde bu iyi incirler gibi tutacağım.
6 Çünkü iyilik olsun diye gözlerimi onların üzerine koyacağım, ve onları yine bu ülkeye getireceğim; ve onları bina edeceğim, ve onları yıkmayacağım; ve onları dikeceğim, ve onları sökmeye-ceğim.
7 Ve beni, benim RAB olduğumu tanı-sınlar diye onlara yürek vereceğim; ve onlar benim halkım olacak; ve ben onların Allahı olacağım; çünkü tüm yürekleriyle bana dönecekler.
8 Ve bu kötü incirler nasılsa, o incirler ki, kötü oldukları için yenilemiyor; ger-çekten RAB şöyle diyor: Yahuda Kralı Zedekiya'yı ve reislerini, ve bu ülkede artakalmış olan Yeruşalim'in bakiyesi, ve Mısır ülkesinde oturanları, öyle ele vereceğim.
9 Ve zararlarına tüm dünya ülkeleri ara-sında öteye beriye atılsınlar diye, ken-dilerini süreceğim yerlerin hepsinde utanç ve mesel, eğlence ve lanetlik olsunlar diye onları ele vereceğim.
10 Ve kendilerine, ve atalarına verdiğim toprağın üzerinden silinip bitirilinceye kadar onların arasına kılıcı, ve kıtlığı, ve vebayı göndereceğim.
