YERUŞALİM'İN sokaklarını dolaşın, ve şimdi görün, ve bilin, ve mey-danlarında arayın, eğer bir adam bulur-sanız, eğer hakkı yapan, gerçeği arayan varsa, ben de ona bağışlarım.
2 Ve, yaşayan RAB'bin hakkı için, diyor-larsa da, gerçekten hileyle ant içiyorlar.
3 Ya RAB, gözlerin gerçeğin üzerinde değil midir? onları vurdun, ama keder-lenmediler; onları bitirdin, ama ders almak istemediler; yüzlerini kayadan daha sert ettiler; dönmek istemediler.
4 Bunun için ben dedim ki, Gerçekten bunlar fakirdirler; sefihtirler; çünkü RAB'bin yolunu, ve Allahları'nın hükmünü bilmiyorlar;
5 Ben büyük adamlara gideyim, ve on-lara söyleyeyim; çünkü RAB'bin yolunu, ve Allahları'nın hükmünü onlar bilirler. Ama bunlar hep birden boyunduruğu kırdılar, ve bağları kopardılar.
6 Bundan ötürü ormandan bir aslan onları öldürecek, ve akşamların kurdu onları telef edecek, şehirlerine karşı pars uyanık durup bekleyecek; oradan çıkan her adam parçalanacak; çünkü isyanları çok, döneklikleri de çoğaldı.
7 Sana nasıl bunun için bağışlayayım? çocukların beni bıraktılar, ve ilah olmayanlarla ant içtiler. Ben onları doyu-runca, o zaman zina ettiler, ve fahi-şelerin evlerine bölük bölük toplandılar;
8 Sabahleyin besili atlar gibi oldular; her biri komşusunun karısına kişniyor.
9 Ben bunlardan ötürü yoklamaz mıyım? diyor RAB; ve canım böyle bir ulus öç almaz mı?
10 Onun duvarları üzerine çıkın, ve harap edin; ama tamamen bitirmeyin; kalelerini kaldırın; çünkü onlar RAB'bin değildir.
11 RAB diyor ki, Çünkü İsrail evi, ve Yahuda evi bana çok hainlik ettiler.
12 RAB'bi inkâr ettiler, ve dediler ki, O değil; ve üzerimize kötülük gelmeyecek; ve kılıç ve kıtlık görmeyeceğiz;
13 Ve peygamberler rüzgâr olacak, ve söz onlarda değil; kendilerine böyle edi-lecek.
14 Bu yüzden orduların Allahı RAB şöyle diyor: Mademki bu sözü söylüyorsunuz, işte, ben sözlerimi senin ağzında ateş, bu halkı da odun edeceğim, ve onları yiyip bitirecek.
15 İşte, ey İsrail evi, uzaktan üzerinize bir ulus getireceğim, diyor RAB; o zorlu bir ulus, eski bir ulustur, bir ulus ki, sen onun dilini bilmez, ve ne dediklerini anlamazsın.
16 Onların ok kılıfı açık bir mezardır, hepsi birer yiğittir.
17 Ve oğullarının ve kızlarının yiyecek-leri harman ürününü, ve ekmeğini onlar yiyecek; senin sürülerini ve sığırlarını yiyecekler; asmalarını ve incir ağaçlarını yiyecekler; güvendiğin duvarlı şehirlerini kılıçla fakirleştirecekler.
18 Ama o günlerde bile sizi büsbütün bitirmeyeceğim, diyor RAB.
19 Ve vaki olacak ki, sizler, Niçin Allahımız RAB bize tüm bu şeyleri etti? deyince, o zaman kendilerine cevap vereceksin: Nasıl beni bıraktınızsa, ve ülkenizde ecnebi ilahlara kulluk ettinizse, kendinizin olmayan bir ülkede yabancı-lara öyle kulluk edeceksiniz.
20 Yakup evinde şunu bildirin, ve Yahuda'da onu duyurup deyin ki,
21 Ey gözleri olup görmeyen, kulakları olup işitmeyen, akılsız ve anlayışsız halk, şimdi şunu dinleyin:
22 Benden korkmuyor musunuz? diyor RAB; huzurumdan titremeyecek misiniz? ben ki, daimi fermanla denize sınır ola-rak kumu koydum, ve onu geçemez; ve dalgaları kabarsa da üstün gelemezler; ve kükrese de onu geçemezler.
23 Ama bu halkın asi ve inatçı bir yüreği var; asi oldular ve gittiler.
24 Ve yüreklerinde, Yağmuru, ilk ve son yağmuru vaktinde veren, orak zamanı-nın belli haftalarını bizim için koruyan Allahımız RAB'den şimdi korkalım, demi-yorlar.
25 Bunları sizden çeviren fesatlarınız, ve iyiliği sizden esirgeten günahla-rınızdır.
26 Çünkü halkım arasında kötü adamlar bulunuyor; kuşçuların pusuda yattıkları gibi bekliyorlar, tuzak kuruyorlar, insan-lar tutuyorlar.
27 Kuşlarla dolu bir kafes nasılsa, öylece evleri hile ile doludur; bundan ötürü büyüdüler, ve zengin oldular.
28 Semirdiler, parlıyorlar; evet, şerirlerin işlerinde taşkınlık ediyorlar; davayı, yetimin davasını görmüyorlar, yine kendi işleri iyi gidiyor; yoksulların da hakkını hak etmezler.
29 Bunlardan ötürü ben yoklamaz mıyım? diyor RAB, canım böyle ulustan öç almaz mı?
30 Ülkede şaşkınlık ve dehşet oldu;
31 Peygamberler yalanla peygamberlik ediyorlar, ve kâhinler onların eliyle hakim oluyorlar; halkım da böyle seviyor; ve bunun sonunda ne yapacaksınız?
