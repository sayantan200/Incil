ŞİMDİ Kral Yekonya, ve kraliçe, ve hadımlar, Yahuda ve Yeruşalim reisleri, ve dülgerlerle demirciler Yeruşalim'den çıktıktan sonra,
2 Yahuda Kralı Zedekiya'nın Babil'e, Babil Kralı Nebukadnezzar'a gönderdiği Şafan'ın oğlu Elasa ve Hilkiya'nın oğlu Gemarya eliyle,
3 Sürgünlerin artakalan ihtiyarlarına, ve kâhinlere, ve peygamberlere, ve Nebu-kadnezzar'ın Yeruşalim'den Babil'e sür-müş olduğu tüm halka Peygamber Yeremya'nın Yeruşalim'den gönderdiği mektubun sözleri şunlardır:
4 Yeruşalim'den Babil'e sürmüş olduğum tüm sürgünlere İsrail'in Allahı, orduların RABBİ şöyle diyor:
5 Evler yapıp oturun; bahçeler dikin ve meyvelerini yiyin.
6 Karılar alın, ve oğullar ve kızlar tevlit edin, ve oğullarınıza karılar alın, ve kız-larınızı kocaya verin de, oğullar ve kızlar doğursunlar; ve orada çoğalın ve azal-mayın.
7 Ve sizi sürmüş olduğum şehrin esen-liğini arayın, ve onun için RAB'be dua edin, çünkü onun esenliğiyle siz de esenlik bulursunuz.
8 Çünkü İsrail'in Allahı, orduların RAB'Bİ şöyle diyor: Aranızdaki peygam-berleriniz ve falcılarınız sizi aldatma-sınlar; ve gördürdüğünüz rüyalara kulak vermeyin.
9 Çünkü onlar benim adımla size yalancı peygamberlik ediyorlar; onları ben gön-dermedim, diyor RAB.
10 Çünkü RAB şöyle diyor: Babil için tam yetmiş yıl dolunca, sizi arayacağım, ve sizi bu yere geri getirmekle iyi sözümü size yapacağım.
11 Çünkü sizin için düşünmekte olduğum düşünceleri ben bilirim, diyor RAB, kötülük düşünceleri değil, ancak sonunuzda size umut vermek için esen-lik düşünceleridir.
12 O zaman bana yakaracaksınız, ve gidip bana dua edeceksiniz, ve sizi işiteceğim.
13 Ve beni arayacaksınız, ve beni bulacaksınız, tüm yüreğinizle beni arayınca.
14 Ve kendimi size buldurtacağım, diyor RAB, ve sizi sürgünlükten geri getire-ceğim, ve sizi sürmüş olduğum yerlerin hepsinden, ve tüm uluslardan toplaya-cağım, diyor RAB; ve sizi oradan sürgün ettirdiğim yere geri getireceğim.
15 Mademki siz, RAB bize Babil'de peygamberler çıkardı, dediniz;
16 Bilin ki, Davut'un tahtı üzerinde otu-ran kral için, ve bu şehirde oturan tüm halk için, ve sizinle beraber esirliğe çık-mamış olan kardeşleriniz için, RAB şöyle diyor:
17 Evet, orduların RABBİ şöyle diyor: İşte, ben onların üzerine kılıcı, kıtlığı, ve vebayı göndereceğim, ve onları kötü-lüğünden yenilemeyen bayağı incirler gibi edeceğim.
18 Ve onların ardından kılıçla, kıtlıkla, ve veba ile kovalayacağım, ve tüm yeryüzü ülkeleri arasında öteye beriye atılsın, ve kendilerini kovduğum tüm uluslar ara-sında lanetlik, ve şaşılacak, ve ıslık ça-lınacak bir şey, ve bir utanç olsunlar di-ye, onları ele vereceğim;
19 Çünkü sözlerimi dinlemediler, diyor RAB, o sözleri ki, peygamber kullarım aracılığıyla onlara gönderdim; erken kalkarak onları gönderdim; ama siz dinlemediniz, diyor RAB.
20 Bunun için, sizler, Yeruşalim'den Babil'e gönderdiğim tüm sürgünler, RAB'bin sözünü dinleyin.
21 Benim adımla size yalan peygamber-lik eden Kolaya oğlu Ahab ve Maaseya oğlu Zedekiya için İsrail'in Allahı, ordula-rın RABBİ, şöyle diyor: İşte, ben onları Babil Kralı Nebukadrezzar'ın eline vere-ceğim; ve gözlerinizin önünde onları öldürecek;
22 Ve onlara olandan Babil'deki tüm Yahuda sürgünleri lanetleme alacaklar, RAB seni Babil Kralı'nın ateşte yaktığı Zedekiya ve Ahab gibi etsin, diyecekler;
23 Çünkü İsrail'de ahmaklık ettiler, ve komşuların karılarıyla zina ettiler, ve onlara emretmediğim yalan sözleri benim adımla söylediler; ben de bilirim, ve tanığım, diyor RAB.
24 Böylece Nehelamî Şemaya'ya da söyleyip diyeceksin ki,
25 İsrail'in Allahı, orduların RABBİ, şöyle söyleyip diyor ki, Mademki sen, Yeruşa-lim'de olan tüm halka, ve Maaseya oğlu kâhin Zefanya'ya, ve tüm kâhinlere ken-di adınla mektuplar gönderip dedin ki,
26 Deli olup kendisini peygamber eden her adam için RAB'bin evinde memurlar olsun da sen o adamı tomruğa ve demir halkaya vurasın diye kâhin Yehoyada-nın yerine RAB seni kâhin etti.
27 Şimdi bunun için, kendisini size pey-gamber eden Anatotlu Yeremya'yı niçin azarlamadın?
28 Çünkü Babil'e, bize gönderip, Bu esirlik uzayacak, dedi; evler yapın da oturun; ve bahçeler dikin, ve meyvelerini yiyin.
29 Ve kâhin Zefanya bu mektubu Pey-gamber Yeremya'nın kulaklarına okudu.
30 O zaman Yeremya'ya RAB'bin sözü gelip dedi ki,
31 Tüm sürgünlere gönderip de ki, Ne-helamî Şemaya için RAB şöyle diyor: Mademki Şemaya, kendisini ben göndermemişken size peygamberlik edip sizi yalana güvendirdi;
32 Bu yüzden RAB şöyle diyor: İşte, ben Nehelamî Şemaya'yı ve tohumunu yok-layacağım; bu halk arasında oturan kim-sesi kalmayacak, ve halkıma yapacağım iyiliği o görmeyecek, diyor RAB, çünkü RAB'be karşı başkaldırmalık öğretti.
