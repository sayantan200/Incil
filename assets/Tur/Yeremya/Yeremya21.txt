KRAL Zedekiya Malkiya oğlu Paşhur'u, ve Maaseya oğlu kâhin Zefanya'yı Yeremya'ya gönderip,
2 Sana yalvarırım, bizim için RAB'den sor; çünkü Babil Kralı Nebukadrezzar bize karşı savaşıyor; belki RAB bizimle şaşılacak işlerinin hepsine göre işler de, o üzerimizden kalkar, dediği zaman RAB tarafından Yeremya'ya gelen söz.
3 O zaman Yeremya onlara dedi ki, Zedekiya'ya şöyle diyeceksiniz:
4 İsrail'in Allahı RAB şöyle diyor: İşte, duvarların dışında sizi kuşatmış olan Kil-daniler'e karşı, ve Babil Kralı'na karşı savaşmakta olduğunuz elinizdeki savaş aletlerini geri çevireceğim; ve kendilerini bu şehrin ortasına toplayacağım.
5 Ve size karşı ben, uzatılmış elle, ve zorlu pazıyla, hatta öfkeyle, ve kız-gınlıkla, ve büyük gazapla savaşacağım.
6 Ve bu şehirde oturanları, insanı da hayvanı da vuracağım; büyük vebayla ölecekler.
7 Ve ondan sonra, diyor RAB, Yahuda Kralı Zedekiya'yı, ve kullarını, ve halkı, vebadan, kılıçtan, ve kıtlıktan bu şehirde artakalanları Babil Kralı Nebukadrez-zar'ın eline, ve düşmanlarının eline, ve onların canını almak isteyenlerin eline vereceğim; ve onları kılıçtan geçirecek; onları esirgemeyecek, ve acımayacak, ve merhamet etmeyecek.
8 Ve bu halka diyeceksin ki, RAB şöyle diyor: İşte, yaşam yolunu, ve ölüm yolunu önünüze koyuyorum.
9 Bu şehirde kalan kılıçla ve kıtlıkla, ve vebayla ölecek; ama sizi kuşatan Kil-daniler'e çıkıp düşen adam sağ kalacak, ve canı kendisi için bir çapul malı olacak.
10 Çünkü yüzümü bu şehre karşı iyilik için değil, kötülük için koydum, diyor RAB; Babil Kralı'nın eline verilecek, ve onu ateşle yakacaktır.
11 Ve Yahuda Kralı'nın evi için söyle: RAB'bin sözünü dinleyin:
12 Ey Davut evi, RAB şöyle diyor: Sa-bahleyin hüküm icra edin, ve soyguna uğramış olanı zorbanın elinden azat edin, yoksa işlerinizin kötülüğü yüzün-den kızgınlığım ateş gibi çıkacak ve ya-kacak, ve onu söndürebilen olmayacak.
13 İşte, ben sana karşıyım, ey sen, vadide oturan, ve ovanın kayası, diyor RAB; siz ki, Üzerimize kim iner? ve konutlarımıza kim girer? dersiniz.
14 Ama sizi işlerinizin meyvesine göre cezalandıracağım, diyor RAB; ve onun ormanında ateş tutuşturacağım, ve çev-resinde olan her şeyi yiyip bitirecek.
