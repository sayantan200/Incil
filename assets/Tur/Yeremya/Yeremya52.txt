ZEDEKİYA krallık etmeye başladığı zaman yirmi bir yaşındaydı, ve Yeru-şalim'de on bir yıl krallık etti; ve annesi Libnalı Yeremya'nın kızı olup adı Hamutal'dı.
2 Ve Yehoyakim'in yapmış olduğu her şeye göre RAB'bin gözünde kötü olanı yaptı.
3 Çünkü RAB'bin öfkesinden ötürü, huzurundan onları atıncaya kadar Yeruşalim'de ve Yahuda'da vaki oldu ki, Zedekiya Babil Kralı'na karşı asi oldu.
4 Ve vaki oldu ki, krallığının doku-zuncu yılında, onuncu ayda, ayın onun-cu gününde Babil Kralı Nebukadrezzar, kendisi ve tüm ordusu, Yeruşalim'e karşı geldi, ve ona karşı ordugâh kurdu; ve ona karşı çepçevre metris yaptı.
5 Böylece Kral Zedekiya'nın on birinci yılına kadar şehir kuşatıldı.
6 Ve dördüncü ayda, ayın dokuzuncu gününde şehirde kıtlık şiddetliydi, öyle ki ülke halkı için ekmek yoktu.
7 O zaman şehrin duvarında gedik açıl-dı, ve tüm savaş adamları kaçtı, ve kral bahçesinin yanında olan iki duvar ara-sındaki kapı yolundan geceleyin şehir-den çıktılar (ve Kildaniler çepçevre şehre karşıydılar); ve ova yolundan gittiler.
8 Ama Kildaniler'in ordusu kralın ardını kovdu, ve Eriha ovalarında Zedekiya'ya yetiştiler; ve tüm ordusu yanından dağıldı.
9 O zaman kralı tuttular, ve kendisini Hamat ülkesinde Ribla'ya, Babil Kralı'nın yanına çıkardılar; orada onun hakkında hüküm verdi.
10 Ve Babil Kralı Zedekiya'nın oğullarını onun gözü önünde öldürdü, tüm Yahuda reislerini de Ribla'da öldürdü.
11 O zaman Zedekiya'nın gözlerini kör etti; ve Babil Kralı onu zincire vurdu, ve kendisini Babil'e götürdü, ve ölümü gününe kadar onu hapishanede bıraktı.
12 Şimdi beşinci ayda, ayın onuncu gününde, Babil Kralı Nebukadrezzar'ın on dokuzuncu yılıydı, Babil Kralı'nın önünde duran muhafız birliği komutanı Nebuzar-adan Yeruşalim'e girdi.
13 Ve RAB'bin evini, ve kral'ın evini yaktı; ve tüm Yeruşalim evlerini, ve büyük adamların her evini ateşe verdi.
14 Ve muhafız birliği komutanı yanında olan tüm Kildani ordusu çepçevre tüm Yeruşalim duvarlarını yıktı.
15 O zaman muhafız birliği komutanı Nebuzaradan halkın fakirlerinden olan-ları, ve şehirde bırakılmış olan halkın artakalanını, ve Babil Kralı tarafına geçmiş olan kaçakları, ve halkın artakalanını sürgün etti.
16 Ama muhafız birliği komutanı Nebuzar-adan bağcı ve çiftçi olmak üzere ülkenin fakirlerinden bir kısmını bıraktı.
17 Ve RAB'bin evinde olan tunç direk-leri, ve RAB'bin evinde olan ayaklıkları, ve tunç denizi Kildaniler parçaladı, ve tüm tunçlarını Babil'e götürdüler.
18 Hizmette kullanılan kazanları da, ve kürekleri, ve makasları, ve leğenleri, ve kaşıkları, ve tüm tunç kapları alıp götür-düler.
19 Ve muhafız birliği komutanı kadehleri, ve tablaları, ve leğenleri, ve kazanları, ve kandillikleri, ve kaşıkları, ve tasları, altın olan altını, ve gümüş olan gümüşü alıp götürdü.
20 RAB'bin evi için Kral Süleyman'ın yapmış olduğu iki direğin, bir denizin, ve ayaklıkların altında olan on iki tunç boğanın, tüm bu takımların tuncu tartıya gelmezdi.
21 Ve direklere gelince, bir direğin yük-sekliği on sekiz arşındı, ve on iki arşın olan bir ip onu kuşatırdı; ve kalınlığı dört parmaktı; içi boştu.
22 Ve üzerinde bir tunç başlık vardı; ve bir başlığın yüksekliği beş arşındı; ve bu başlık üzerinde çepçevre hepsi tunçtan ağ ve nar işi vardı; ve ikinci direk ve narları da böyleydi.
23 Ve yanlarda doksan altı nar vardı; çepçevre ağ işi üzerinde tüm narlar yüz taneydi.
24 Ve muhafız askerin başı, başkâhin Seraya'yı, ve ikinci kâhin Zefanya'yı, ve üç eşik bekçisini aldı;
25 Hem de şehirden savaş adamları üzerine konulmuş olan bir hadımı, ve kral yüzünü görenlerden şehirde bulu-nan yedi kişiyi, ve ülke halkını askere yazan ordu komutanının yazmanını, ve şehir içinde bulunan ülke halkından altmış kişiyi aldı.
26 Böylece muhafız birliği komutanı Nebuzara'dan onları alıp Ribla'ya Babil Kralı'nın yanına götürdü.
27 Ve Babil Kralı onları vurdu, ve Hamat ülkesinde Ribla'da onları öldürdü. Böylece Yahuda kendi toprağından esir götürüldü.
28 Nebukadrezzar'ın esir götürdüğü halk şudur: yedinci yılda üç bin yirmi üç Ya-hudi;
29 Nebukadrezzar'ın on sekizinci yılında Yeruşalim'den sekiz yüz otuz iki kişiyi esir götürdü,
30 Nebukadrezzar'ın yirmi üçüncü yılın-da muhafız birliği komutanı Nebuzara-dan'ın Yahudiler'den yedi yüz kırk beş kişiyi esir götürdü; tüm şahıslar dört bin altı yüz idi.
31 Ve Yahuda Kralı Yehoyakin'in otuz yedinci esirlik yılında, on ikinci ayda, ayın yirmi beşinci gününde vaki oldu ki, Babil Kralı Evil-merodak, krallığının birin-ci yılında Yahuda Kralı Yehoyakin'in başını yükseltti, ve onu cezaevinden çıkardı;
32 Ve ona iyi şeyler söyledi; ve onun tahtını Babil'de kendisiyle beraber olan kralların tahtından yukarı koydu,
33 Ve onun hapishane giysisini değiş-tirdi. Ve Yehoyakin ömrünün tüm günle-rince daima onun önünde ekmek yerdi;
34 Ve Babil Kralı tarafından sürekli bir tayın, ömrünün tüm günlerince her gün, ölümü gününe dek onun tayını olarak kendisine bir pay verilirdi.
