RAB'DEN Yeremya'ya gelen söz, de-di ki,
2 Kalk da çömlekçinin evine in, ve orada sözlerimi sana işittireceğim.
3 O zaman ben çömlekçinin evine indim, ve, işte, çark üzerinde iş işliyordu.
4 Ve balçıkla yapmakta olduğu kap çöm-lekçinin elinde bozuldu; böylece çömlekçi kendisine hoş göründüğü gibi ondan tekrar başka bir kap yaptı.
5 O zaman bana RAB'bin sözü gelip dedi ki,
6 Ey İsrail evi, bu çömlekçinin yaptığı gibi size yapamaz mıyım? diyor RAB. İşte, balçık çömlekçinin elinde nasılsa, siz de benim elimde öylesiniz, ey İsrail evi.
7 Bir ulusu ya da bir ülkeyi kökünden sökmek, ve yıkıp yok etmek için ondan ötürü söylediğim anda,
8 Hakkında söylediğim ulus kötülüğün-den dönerse, ona yapmayı düşündüğüm beladan nadim olurum.
9 Ve bir ulusu ya da bir ülkeyi bina etmek, ve onu dikmek için ondan ötürü söylediğim anda,
10 Sözümü dinlememek için gözümde kötü olanı yaparsa, ona iyilik etmek için dediğim iyilikten nadim olurum.
11 Şimdi bunun için, Yahuda adamla-rına, ve Yeruşalim'de oturanlara seslenip de ki, RAB şöyle diyor: İşte, size karşı bela tasarlamaktayım, ve size karşı bir düzen düşünmekteyim; şimdi her biriniz, kendi kötü yolunuzdan dönün, ve yolla-rınızı ve işlerinizi ıslah edin.
12 Ve onlar dedi ki, Umut yok; ama biz düzenlerimizin ardınca yürüyeceğiz, ve her birimiz kötü yüreğimizin inatçılığına göre işleyeceğiz.
13 Bu yüzden RAB şöyle diyor: Şimdi milletler arasında sorun, kim böyle şey-ler işitmiştir; İsrail'in bakiresi çok korkunç iş yaptı.
14 Tarlanın kayasından Lübnan'ın karı bir adam bırakır mı? uzaktan akan soğuk sular terk edilir mi?
15 Çünkü halkım beni unuttu, yalancı ilahlara buhur yaktılar; ve üzerine toprak yığılmamış yan yollarda yürümek üzere kendi yollarında, eski yollardan onları sürçtürdüler ki,
16 Onların ülkesini şaşılacak ve daimi ıslık çalınacak bir şey yapsınlar; oradan geçen herkes şaşacak, ve başını salla-yacak.
17 Doğu rüzgârı gibi onları düşman önünde dağıtacağım; felaketleri günün-de onlara yüz değil, arka göstereceğim.
18 O zaman dediler ki, Gelin de Yeremya'ya karşı düzenler düşünelim; çünkü kâhinde yasa, ve hikmetli adamda öğüt, ve peygamberde söz yok olmaz. Gelin de onu dille vuralım, ve hiçbir sözünü dinlemeyelim.
19 Ya RAB, beni iyi dinle, ve benimle çekişenlerin sözünü işit.
20 İyiliğe karşı kötülük mü ödenir? çünkü canıma çukur kazdılar. Senin kızgınlığını onlardan döndürmek üzere, onlar için iyilik söyleyeyim diye senin önünde nasıl durduğumu hatırla.
21 Bu yüzden çocuklarını kıtlığa ver, ve onların kanını kılıcın kuvvetiyle dök; ve karıları çocuksuz ve dul kalsın; ve adam-larını ölüm götürsün; genç adamları savaşta kılıçla öldürülsün.
22 Sen üzerlerine ansızın asker getirin-ce, evlerinden çığlık işitilsin; çünkü beni tutmak için çukur kazdılar, ve ayaklarım için tuzaklar gizlediler.
23 Ama, ya RAB, öldürmek için bana karşı olan tüm öğütlerini sen bilirsin; fe-satlarını bağışlama, ve önünden onların günahını silme; ama senin önünde yıkıl-sınlar; öfken vaktinde onlara öyle işle.
