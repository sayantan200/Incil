EY siz Benyamin çocukları, Yeru-şalim'in içinden kaçmak için toplanın, ve Tekoa'da boru çalın, ve Beyt-hakkerem üzerine ateş işareti dikin; çünkü kuzeyden bela, ve büyük yıkım görünüyor.
2 Sion kızını güzel ve nazik kadına benzettim.
3 Çobanlar sürüleriyle ona gelecek; çep-çevre ona karşı çadırlarını kuracaklar; herkes yerinde otlayacak.
4 Ona karşı savaş hazırlayın; kalkın ve öğleyin çıkalım. Vay halimize! çünkü gün gidiyor, çünkü akşam gölgeleri uzandı.
5 Kalkın da geceleyin çıkalım, ve onun saraylarını yıkalım.
6 Çünkü orduların RABBİ şöyle dedi: Ağaç kesin, ve Yeruşalim'e karşı metris dikin; yoklanacak olan şehir budur; için-de büsbütün gaddarlıktır o.
7 Bir kuyu nasıl su akıtırsa, o da şerrini öyle akıtıyor; onda zorbalık ve soygun işitiliyor; önümde daima keder ve yaralar var.
8 Ey Yeruşalim, edebini takın, yoksa canım senden ayrılır; yoksa seni bir virane, oturulmaz bir ülke ederim.
9 Orduların RABBİ şöyle diyor: Asmadan son üzümler nasıl toplanırsa, İsrail'den artakalanları böylece bütün bütün toplayacaklar; bağ bozan gibi elini yine küfelere at.
10 İşitsinler diye kime söyleyeyim, ve kimi uyarayım? işte, onların kulağı sünnetsizdir, ve iyi dinleyemezler; işte, RAB'bin sözü kendileri için bir rezillik oldu; ondan hoşlanmıyorlar.
11 Bundan ötürü RAB'bin kızgınlığıyla doluyum; kendimi tutmaktan yoruldum; dışarıdaki çocukların üzerine, ve genç adamlar topluluğu üzerine onu hep bir-den dökeceğim. Çünkü koca da karı da, günlere doymuş olanla beraber yaşlı da ele geçecekler.
12 Ve evleriyle tarlaları ve karıları hep birden başkalarına verilecek; çünkü ül-kede oturanların üzerine elimi uzata-cağım, diyor RAB.
13 Çünkü küçüğünden büyüğüne kadar onlardan her biri kötü kazanca düşkün; ve peygamberden kâhine kadar her biri hile ediyor.
14 Ve esenlik yokken onlar, Esenlik, esenlik, diyerek; halkımın yarasını üstten iyi ettiler.
15 İğrençlik yaptıkları zaman utandılar mı? hayır, hiç utanmadılar, kızarma ne olduğunu da bilmiyorlar; bu yüzden düşenler arasında onlar da düşecek; ben onları yoklayınca sürçecekler, diyor RAB.
16 RAB şöyle diyor: Yollar üzerinde durun, ve bakın, ve iyi yol nerededir, diye eski yolları sorun; ve onda yürüyün, ve canlarınıza rahat bulursunuz; ama, Onda yürümeyiz, dediler.
17 Boru sesini iyi dinleyin, diyerek üzerinize bekçiler de diktim; ama, Dinlemeyiz, dediler.
18 Bundan ötürü işitin, siz uluslar, ve bilin, ey topluluk, onlarda ne var.
19 İşit, ey yer; işte, ben bu halkın üzerine bela, yani kendi düşüncelerinin meyvesini getireceğim, çünkü sözlerimi iyi dinlemediler; ne de yasamı, ama onu reddettiler.
20 Ne için bana Şeba'dan günnük, ve uzak ülkeden hoş kokulu kamış geliyor? yakmalık sunularınız makbul değil, ve bana kurbanlarınız hoş değil.
21 Bu yüzden RAB şöyle diyor: İşte, bu halkın önüne tökezler koyacağım; ve onlara takılıp babalarla oğullar bir arada sürçecek; komşu dostuyla beraber yok olacak.
22 RAB şöyle diyor: İşte, kuzey ülke-sinden bir halk geliyor; ve dünyanın yanlarından büyük bir ulus ayaklanacak.
23 Ellerine yay ve kargı alacaklar; insaf-sızdırlar, merhametleri de yok; sesleri deniz gibi kükrüyor, ve atlara biniyorlar, adamlar gibi sana karşı savaşa dizilmiş-ler, ey Sion kızı.
24 Onun haberini işittik; ellerimizin takatı kesildi; doğuran kadın gibi bizi sıkıntı ve ağrı tuttu.
25 Kıra çıkma, ve yolda yürüme; çünkü çepçevre düşman kılıcı ve dehşet var.
26 Ey halkım kızı, çul kuşan, ve külde kıvran; biricik oğlun yası gibi yas tutup acı acı dövün; çünkü harap edici üze-rimize ansızın gelecek.
27 Seni halkım arasında bir hisar, onla-rın yolunu bilip deneyesin diye deneyici ettim.
28 Hepsi çok asi, söz taşıyıp gezen-lerdir; tunçturlar, demirdirler; hepsi bozuktur.
29 Körük üfürdükçe üfürüyor; ateş kurşunu bitirdi; boşuna eritip duruyorlar; çünkü içinden şerirleri ayrılmıyor.
30 Onlara işe yaramaz gümüş diyecek-ler, çünkü RAB onları reddetti.
