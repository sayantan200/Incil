RAB'DEN Yeremya'ya gelen söz, dedi ki,
2 Bu antlaşmanın sözlerini işitin, ve Yahuda adamlarına, ve Yeruşalim'de oturanlara söyleyin;
3 Ve onlara de ki, İsrail'in Allahı RAB şöyle diyor: Bu antlaşmanın sözlerini dinlemeyen adam lanetli olsun,
4 O antlaşmayı ki, Mısır ülkesinden, demir ocağından atalarınızı çıkardığım gün kendilerine emredip dedim ki,
5 Süt ve bal akan ülkeyi, bugün olduğu gibi onlara vermek için, atalarınıza ettiğim andı pekiştireyim diye, sözümü dinleyin de size emrettiğim her şeye göre onları yapın; böylece siz benim halkım olursunuz, ben de sizin Allahınız olurum. Ve ben cevap verip, Öyle olsun, ya RAB, dedim.
6 O zaman RAB bana dedi ki, Bu sözlerin hepsini Yahuda şehirlerinde, ve Yeruşalim sokaklarında bağırıp de ki, Bu antlaşmanın sözlerini işitin, ve onları yapın.
7 Çünkü erken davranıp, Sözümü din-leyin, diye tanıklık ederek atalarınızı Mı-sır ülkesinden çıkardığım günden bugü-ne kadar, onlara kuvvetle tanıklık ettim.
8 Fakat dinlemediler, ve kulak asma-dılar, ama hepsi kötü yüreklerinin inatçılığında yürüdüler; ben de bu ant-laşmanın tüm sözlerini onların üzerine getireceğim, o antlaşmayı ki, yapsınlar diye onlara emrettim, ama yapmadılar.
9 Ve RAB bana dedi ki, Yahuda adam-larıyla Yeruşalim'de oturanların hainliği meydana çıktı.
10 Sözlerimi dinlemek istemeyen atala-rının fesatlarına döndüler; ve başka ilahlara kulluk etmek için onların ardınca gittiler; İsrail evi ve Yahuda evi, atalarıyla yaptığım antlaşmamı bozdular.
11 Bu yüzden RAB şöyle diyor: İşte, onlara bir kötülük getireceğim ki, ondan kaçıp kurtulamayacaklar; ve bana feryat ettikleri halde, onları dinlemeyeceğim.
12 O zaman Yahuda şehirleri ve Yeru-şalim'de oturanlar gidecek, ve kendile-rine buhur yaktıkları ilahlara feryat edecekler; ama başlarına bela geldiği vakit onları hiç kurtarmayacaklar.
13 Çünkü senin ilahların şehirlerinin sayısına göredir, ey Yahuda; ve Yeruşalim sokaklarının sayısına göre o utanılacak şeye sunaklar, Baal'a buhur yakmak için sunaklar diktiniz.
14 Bu yüzden sen bu halk için dua etme, ve onlar için niyaz ve dua yükseltme; çünkü sıkıntılarından ötürü bana bağır-dıkları zaman dinlemeyeceğim.
15 Sevgilimin benim evimde işi ne? mademki birçoğuyla oynaşlık etti, ve kutsal et senden geçti; kötülük işleyince sevinçle coşuyorsun.
16 RAB senin adını, İyi meyvesiyle güzel, yeşil zeytin ağacı, diye koydu; büyük velvele uğultusuyla üzerinde ateş tutuşturdu, ve dalları kırıldı.
17 Çünkü İsrail evinin ve Yahuda evinin beni öfkelendirmek üzere Baal'a buhur yakmakla kendilerine yaptıkları kötülük yüzünden, seni dikmiş olan orduların RABBİ sana karşı kötülüğü emretti.
18 Ve RAB bana bunu bildirdi, ben de bunu biliyorum; o zaman onların işlerini bana gösterdin.
19 Ama ben boğazlanmaya götürülen kuzu ya da öküz gibiydim; ve, Ağacı meyvesiyle beraber helak edelim, ve onu yaşayanlar diyarından kesip atalım da artık adı anılmasın, diye bana karşı düzen tasarladıklarını bilmiyordum.
20 Ama ey adaletle hükmeden, yüreği ve gönlü deneyen orduların RABBİ, onlardan alacağın öcü göreyim; çünkü davamı sana açtım.
21 Bundan ötürü Anatot adamları için RAB şöyle diyor; onlar ki, RAB'bin adıyla peygamberlik etme de, elimizle ölmeyesin, diye senin hayatını almak istiyorlar.
22 Bu yüzden orduların RABBİ şöyle diyor: İşte, ben onları yoklayacağım; genç adamlar kılıçla ölecek; oğulları ve kızları kıtlıkla ölecek;
23 Ve onlara bir bakiye kalmayacak; çünkü Anatot adamlarına kötülük, yani onların yoklanılma yılını getireceğim.
