ŞİMDİ yedinci ayda vaki oldu ki, me-likâne tohumundan ve kralın büyük adamlarından biri olan Elişama oğlu Ne-tanya oğlu İsmail, ve kendisiyle beraber on kişi Mizpa'ya Ahikam oğlu Gedal-ya'nın yanına geldiler; ve orada, Mizpa'da birlikte yemek yediler.
2 O zaman Netanya oğlu İsmail, ve kendisiyle beraber olan on kişi kalktı, ve Babil Kralı'nın ülke üzerine yönetici koymuş olduğu Şafan oğlu Ahikam oğlu Gedalya'yı kılıçla vurup öldürdüler.
3 Hem de Mizpa'da onunla, yani Gedalya ile beraber olan tüm Yahudiler'i, ve orada bulunan Kildaniler'i, ve savaş adamlarını, İsmail vurdu.
4 Ve Gedalya'yı öldürdükten sonra, (ve bunu hiçbir adam bilmiyordu) ikinci gün vaki oldu ki,
5 Şekem'den, Şilo'dan, ve Samiriye'den adamlar, sakalları tıraş edilmiş, ve giysi-leri yırtılmış, ve kendi bedenlerinde yara-lar açmış, ve RAB evine getirmek üzere sunular ve günnük ellerinde olarak seksen adam geldi.
6 Ve onları karşılamak için Netanya oğlu İsmail, ağlaya ağlaya yürüyerek Mizpa-dan çıktı; ve vaki oldu ki, onları karşıla-yınca kendilerine, Ahikam oğlu Gedal-ya'nın yanına gelin, dedi.
7 Ve şöyle oldu: şehrin ortasına geldikleri zaman Netanya oğlu İsmail, kendisi ve yanında olan adamlar, onları öldürüp çukurun içine attılar.
8 Ama onlar arasında bulunan on kişi İsmail'e, Bizi öldürme, dediler; çünkü tar-lada saklı malımız var, buğday, ve arpa, ve yağ, ve bal. Böylece o vazgeçip onları kardeşleriyle beraber öldürmedi.
9 Şimdi İsmail'in öldürmüş olduğu adam-ların tüm leşlerini içine, Gedalya'nın yanına, attığı sarnıç, İsrail Kralı Baaşa korkusu yüzünden Kral Asa'nın yapmış olduğu sarnıçtı; Netanya oğlu İsmail öldürülmüş olanlarla onu doldurdu.
10 O zaman muhafız birliği komutanı Nebuzar-adan'ın Ahikam oğlu Gedalya'ya vermiş olduğu Mizpa'da olan halkın tüm bakiyesini, kralın kızlarını, ve Mizpa'da kalan tüm halkı İsmail sürdü; Netanya oğlu İsmail onları sürüp Ammon çocuklarına geçmek için gitti.
11 Ama Kareah oğlu Yohanan, ve onunla beraber olan tüm asker başları Netanya oğlu İsmail'in yapmış olduğu kötülüğün hepsini işitince,
12 O zaman tüm adamları aldılar, ve Netanya oğlu İsmail'le cenkleşmeye gittiler, ve onu Gibeon'da olan büyük suların yanında buldular.
13 Şimdi vaki oldu ki, İsmail yanında olan tüm halk, Kareah oğlu Yohanan'ı, ve onunla beraber olan tüm ordu komutanlarını görünce sevindiler.
14 Böylece İsmail'in Mizpa'dan sürmüş olduğu tüm halk dönüp geri geldiler, ve Kareah oğlu Yohanan'ın yanına gittiler.
15 Ancak Netanya oğlu İsmail, Yoha-nan'ın önünden sekiz kişiyle kaçıp kurtuldu, ve Ammon çocuklarına gitti.
16 O zaman yanındaki tüm ordu komutanlarıyla Kareah oğlu Yohanan, Netanya oğlu İsmail'in, Ahikam oğlu Gedalya'yı vurduktan sonra Mizpa'dan götürmüş olduğu halkın tüm bakiyesini, yani Gibeon'dan geri getirdiği yiğit savaş adamlarını, ve kadınları, ve çocukları, ve kızlar ağalarını aldı.
17 Ve gittiler, ve Kildaniler yüzünden gidip Mısır'a girmek için, Beyt-lehem yanında olan Kimham'da oturdular,
18 Çünkü onlardan korkuyorlardı; çünkü Babil Kralı'nın ülke üzerine koymuş olduğu Ahikam oğlu Gedalya'yı Netanya oğlu İsmail vurmuştu.
