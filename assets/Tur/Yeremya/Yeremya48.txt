MOAB aleyhine İsrail'in Allahı, ordu-ların RABBİ şöyle diyor: Nebo'ya ne yazık! çünkü harap oldu; Kiryataim utan-dı, alındı; Misgab utandı, ve yıldı.
2 Artık Moab'ın övünmesi kalmadı; Heş-bon'da ona karşı kötülük düşündüler: Gelin, onu kesip atalım da artık bir ulus olmasın. Sen de kesileceksin, ey Madmen; seni kılıç kovalayacak.
3 Horonaim'den çığlık sesi, soygun ve büyük yıkım.
4 Moab yıkıldı; yavrularının feryadı işitildi.
5 Çünkü Luhit yokuşunu ağlaya ağlaya çıkıyorlar; çünkü Horonaim inişinde yıkımdan dolayı sıkıntı çığlığını işittiler.
6 Kaçın, hayatınızı kurtarın, ve çöldeki funda gibi olun.
7 Çünkü, kendi işlerine ve hazinelerine güvendiğin için sen de alınacaksın; ve Kemoş kendi kâhinleri ve reisleriyle beraber esirliğe çıkacak.
8 Ve RAB'bin söylediği gibi, yok edici her şehrin üzerine gelecek, ve hiçbir şehir kurtulmayacak; ve vadi mahvolacak, ve ova harap olacak.
9 Moab'a kanat verin de uçup gitsin; onun şehirleri de virane olacak, onlarda oturan kalmayacak.
10 RAB'bin işini hile ile yapan lanetli olsun; ve kılıcını kandan alıkoyan lanetli olsun.
11 Moab çocukluğundan beri kaygı-sızdı, ve tortusu üzerine yerleşti, ve kaptan kaba boşaltılmadı, ve esirliğe gitmedi; o yüzden tadı kendisinde kaldı, ve kokusu değişmedi.
12 Bu yüzden, işte, günler geliyor ki, diyor RAB, ona göçebeleri gönde-receğim, ve onu göçürecekler; ve onun kaplarını boşaltacaklar, ve onların tulumlarını parçalayacaklar.
13 İsrail evi güvendikleri Beytel'den nasıl utandılarsa, Moab da Kemoş'tan öyle utanacak.
14 Nasıl diyorsunuz ki, Biz savaş için güçlü ve kuvvetli adamlarız?
15 Moab harap oldu, ve onun şehirle-rinden çıktı, ve seçme genç adamları boğazlanmaya indiler, adı orduların RABBİ olan Kral diyor.
16 Moab'ın felaketi gelmek üzeredir, ve onun belası seğirtip gelmektedir.
17 Sizler, tüm onun çevresinde olanlar, onun için figan edin; ve onun adını bilen hepiniz deyin ki, Kuvvetli asa, ve güzel değnek nasıl kırıldı!
18 Sen, Dibon'da oturan kız, izzetinden aşağı in, ve susuzlukta otur; çünkü Mo-ab'ı harap eden senin üzerine çıkacak, ve senin hisarlarını yıkacak.
19 Ey Aroer'de oturan, yol kenarında dur da bekle; kaçan adama, ve kurtulan kadına sor, Ne oldu? de.
20 Moab utandı; çünkü yıkıldı; ulu ve feryat et; Moab'ın harap olduğunu,
21 Ve ovalık ülkesi üzerine, Holon üze-rine, ve Yahza üzerine, ve Mefaat üze-rine,
22 Ve Dibon üzerine, ve Nebo üzerine, ve Beyt-diblataim üzerine,
23 Ve Kiryataim üzerine, ve Beyt-gamul üzerine, ve Beyt-meon üzerine,
24 Ve Keriyot üzerine, ve Bozra üzerine, ve uzak ve yakın tüm Moab ülkesi şehirleri üzerine hüküm geldiğini Arnon'da bildirin.
25 Moab'ın boynuzu kesildi, ve pazısı kırıldı, diyor RAB.
26 Onu sarhoş edin; çünkü RAB'be karşı kendisini büyük etti; Moab da kendi kusmuğu içinde yuvarlanacak, ve o da gülünç olacak.
27 Çünkü İsrail sana gülünç olmadı mı? hırsızlar arasında mı bulundu? çünkü onun için söyledikçe sevinçten zıplıyor-sun.
28 Ey sizler, Moab'da oturanlar, şehirleri bırakın da kayada oturun; ve yuvasını uçurumun ağzında yapan güvercin gibi olun.
29 Moab'ın kibrini, onun çok mağrur olduğunu, büyüklük sattığını, ve kibrini ve küstahlığını, ve yüreğinin kibirli olduğunu işittik.
30 Onun gazabını bilirim, diyor RAB, ama öyle olmayacak; onun yalanları onu öyle etkilemeyecek.
31 Bu yüzden Moab için uluyacağım; ve tüm Moab için feryat edeceğim; Kir-heres adamları için yüreğim yas tutacak.
32 Senin için Yazer ağlayışından ziyade ağlayacağım, ey Sibma asması; çubuk-ların denizi aştı, Yazer Denizi'ne kadar eriştiler; harap edici senin yaz yemişlerin ve bağ bozumun üzerine düştü.
33 Ve verimli tarladan ve Moab ülkesin-den sevinç ve meserret kaldırıldı; ve masaralardan şarabı kestim; kimse bağı-rışla üzüm basmayacak; bağırış, o bağı-rış olmayacak.
34 Heşbon'un çığlığından Eleale'ye, Ya-haz'a kadar, Zoar'dan Horonaim'e kadar, üç yıllık buzağı gibi, seslerini işittirdiler; çünkü Nimrim suları da harap olacak.
35 Üstelik yüksek yerlerde sunu sunanı, ve ilahlarına buhur yakanı Moab'da sona erdireceğim, diyor RAB.
36 Bu yüzden Moab için yüreğim ney gibi inleyecek; Kir-heres adamları için yüreğim ney gibi inleyecek; çünkü elde ettiği zenginlikler yok oldu.
37 Çünkü her baş saçsız, ve her sakal kesilmiş; tüm eller üzerinde kesikler, ve beller üzerinde çul olacak.
38 Moab'ın tüm damlarında ve meydan-larında, her yerde dövünme olacak; çünkü Moab'ı kimsenin beğenmediği bir kap gibi kırdım, diyor RAB.
39 Nasıl yıkıldı! diyerek uluyacaklar, Moab utançtan arkasını nasıl döndü! böylece Moab tüm çevresinde olanlar için gülmeye ve yılgınlığa vesile olacak.
40 Çünkü RAB şöyle diyor: İşte, kartal gibi uçacak, ve Moab üzerine kanatlarını gerecek.
41 Keriyot alındı, ve hisarlar ele geçti, ve o günde Moab yiğitlerinin yüreği ağrı çeken kadının yüreği gibi olacak.
42 Ve Moab harap olacak, bir halk olmaktan çıkacak, çünkü RAB'be karşı kendisini büyük etti.
43 Ey Moab'da oturan, yılgınlık, ve çukur, ve tuzak senin üzerinde olacak, diyor RAB.
44 Yılgınlıktan kaçan çukura düşecek; ve çukurdan çıkan tuzağa tutulacak; çünkü onun üzerine, yani Moab'ın üze-rine, yoklanmaları yılını getireceğim, diyor RAB.
45 Zordan ötürü kaçanlar Heşbon'un gölgesinde durmaktalar; ama Heşbon-dan ateş, ve Sihon'un ortasından alev çıkacak, ve Moab'ın köşesini, ve velvele olanlarının başının tepesini yiyip bitire-cek.
46 Vay sana, ey Moab! Kemoş'un halkı mahvoluyor; çünkü oğulların esir alındı, ve kızların tutsak alındı.
47 Yine de son günlerde Moab'ın esir-liğini geri getireceğim, diyor RAB. Moab'ın hükmü buraya kadardır.
