KURAKLIK hakkında Yeremya'ya gelen RAB'bin sözü.
2 Yahuda yas tutuyor, ve kapıları solgun; yere kadar kara; ve Yeruşalim'in feryadı yükseldi.
3 Ve soyluları küçüklerini sulara gönder-di; sarnıçlara gelip su bulmadılar; kapları boş döndüler; utanıp rezil oldular, ve başlarını örttüler.
4 Ülkede yağmur olmadığı için çatlamış topraklardan dolayı çiftçiler utandı, baş-larını örttüler.
5 Evet, kırdaki geyik de yavrusunu doğu-rup bıraktı, çünkü ot yoktu.
6 Ve yaban eşekleri çıplak tepeler üze-rinde durdu, ejderhalar gibi havayı kokladılar; gözleri söndü, çünkü ot yoktu.
7 Ya RAB, fesatlarımız bize karşı ta-nıklık ediyorsa da, sen kendi adından ötürü onu yap çünkü dönekliklerimiz çoktur; sana karşı günah işledik.
8 Ey İsrail'in umudu, sıkıntı zamanında onun kurtarıcısı, niçin ülkede bir garip, ve gecelemek için yolundan sapan bir yolcu gibi olasın?
9 Niçin şaşırmış bir adam gibi, kurtar-maya gücü yetmeyen güçlü adam gibi olasın? ama sen, ya RAB aramızdasın, ve biz senin adınla çağrılıyoruz; bizi bırakma.
10 RAB bu halka şöyle diyor: Böylece başı boş gezmeyi sevdiler; ayaklarını alıkoymadılar; bundan ötürü RAB onları kabul etmiyor; şimdi onların fesadını hatırlayacak, ve günahlarını yoklayacak.
11 O zaman RAB bana, Bu halk için iyilik olsun diye dua etme, dedi.
12 Oruç tuttukları zaman, ben onların feryadını işitmeyeceğim; ve yakmalık sunu ve sunu sundukları zaman onları kabul etmeyeceğim; ama ben kılıçla, ve kıtlıkla, ve vebayla onları bitireceğim.
13 O zaman dedim ki, Ah, ya Rab ALLAH, işte, peygamberler onlara, Kılıç görmeyeceksiniz, ve sizde kıtlık olmaya-cak; ama bu yerde size gerçekten esenlik vereceğim, diyorlar.
14 O zaman RAB bana, Peygamberler benim adımla yalan peygamberlik edi-yorlar, dedi; onları göndermedim, ve on-lara emretmedim, ve onlara söylemedim; size peygamberlik ettikleri yalan bir görüm, ve falcılık, ve bir hiç, ve kendi yüreklerinin hilesidir.
15 Bu yüzden RAB şöyle diyor: Kendi-lerini göndermediğim, ve, Bu ülkede kılıç ve kıtlık olmayacak, diyerek adımla peygamberlik eden peygamberlere gelince, bu peygamberler kılıçla ve kıtlıkla bitecekler.
16 Peygamberlik ettikleri halk da kıtlık ve kılıç yüzünden Yeruşalim sokaklarına atılacak; ve onları, kendilerini, karılarını, ve oğullarını ve kızlarını gömen olma-yacak; çünkü onların şerrini kendi üzer-lerine dökeceğim.
17 Bu yüzden onlara şu sözü söyle-yeceksin: Gözlerim gece gündüz yaş döksün, ve durmasın; çünkü halkımın erden kızı çok acıklı vuruşla, büyük kır-gınla kırıldı.
18 Eğer kıra çıksam, işte, kılıcın öldür-dükleri! ve şehre girsem, işte, kıtlığın hastalıkları! çünkü peygamber de, kâhin de, bilmedikleri bir ülkeyi dolaşıyorlar.
19 Yahuda'yı büsbütün reddettin mi? canın Sion'dan tiksindi mi? niçin bizi vurdun da bize şifa yok? Esenlik bekledik, ve iyilik yok; ve şifa vaktini, ve işte yılgınlık!
20 Ya RAB, şerrimizi, ve atalarımızın fesadını biliyoruz; çünkü sana karşı günah işledik.
21 Kendi adın uğruna bizi hor görme; kendi yüceliğinin tahtını ucuzlatma; bizimle olan kendi antlaşmanı hatırla da bozma.
22 Centiller'in putları arasında yağmur yağdırabilen var mı? ve gökler yağmur verebilirler mi? ya RAB Allahımız, o sen değil misin? bunun için biz seni bekle-yeceğiz, çünkü tüm bu şeyleri sen yaptın.
