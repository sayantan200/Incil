YEREMYA'YA RAB'den gelen söz, dedi ki,
2 İsrail'in Allahı RAB şöyle söyleyip diyor ki, Sana söylediğim tüm sözleri kendin için bir kitaba yaz.
3 Çünkü, işte, diyor RAB, halkım İsrail'in ve Yahuda'nın esirliğini yine getireceğim günler geliyor, diyor RAB; ve atalarına verdiğim ülkeye onları döndüreceğim, ve onu mülk edinecekler.
4 Ve İsrail için ve Yahuda için RAB'bin söylediği sözler şunlardır.
5 Çünkü RAB şöyle diyor: Titreme sesi işittik, esenlik değil, yılgınlık.
6 Şimdi sorun da bakın, bir adam doğurur mu? niçin doğuran bir kadın gibi her adamı elleri belinde görüyorum, ve tüm yüzler solgun olmuş?
7 Yazık! çünkü o gün büyüktür, öyle ki onun gibisi yoktur; o da Yakup'un sıkıntı vaktidir; ama ondan kurtulacak.
8 Çünkü o günde vaki olacak ki, ordu-ların RABBİ diyor, onun boyunduruğunu senin boynundan alıp kıracağım, ve senin bağlarını koparacağım; ve artık onu yabancılar kendilerine köle etmeyecekler;
9 Ama Allahları RAB'be, ve onlar için dikeceğim kralları Davut'a kulluk edecek-ler.
10 Bunun için sen korkma, ey kulum Yakup, diyor RAB; ve yılgınlığa düşme, ey İsrail; çünkü işte, ben seni uzaktan, ve tohumunu onların esirlik ülkesinden kurtaracağım; ve Yakup geri dönecek, ve rahat edip kaygısız olacak, ve onu korkutan olmayacak.
11 Çünkü, seni kurtarmak için, diyor RAB, ben seninle beraberim; çünkü ara-larına seni dağıttığım ulusların hepsini büsbütün sona erdirdiğim halde, yine de seni büsbütün sona erdirmeyeceğim; ancak seni ölçüyle tedip edeceğim, ve seni hiç cezasız bırakmayacağım.
12 Çünkü RAB şöyle diyor: Senin beren şifa bulmaz, yaran da sızlıyor.
13 Davanı gören yok ki, sana sargı vurulsun; şifa veren ilaçların yok.
14 Tüm oynaşların seni unuttu; seni ara-mıyorlar; çünkü fesadının büyüklüğü yü-zünden seni düşman vuruşuyla, insafsız tediple vurdum; çünkü günahların çoğaldı.
15 Niçin yarandan ötürü feryat ediyor-sun? fesadının büyüklüğünden ötürü senin sancın şifa bulmaz; günahların çoğaldığı için bu şeyleri sana yaptım.
16 Bunun için seni yutanların hepsi yutu-lacak; ve senin hasımlarının tümü, onların her biri, esirliğe gidecek; ve seni çapul edenler, çapul malı olacak, ve seni yağma edenlerin hepsini yağmaya vere-ceğim.
17 Çünkü yine sana sağlık vereceğim, ve yaralarından seni iyileştireceğim, diyor RAB; çünkü, O Sion'dur, onu arayan adam yoktur, diyerek senin adını, Kovulmuş, koydular.
18 RAB şöyle diyor: İşte, ben Yakup çadırlarını sürgünden geri getireceğim, ve onun meskenlerine acıyacağım; ve şehir kendi höyüğü üzerine yapılacak, ve usulüne göre sarayda oturulacak.
19 Ve onların arasından şükran, ve şen-lik edenlerin sesi yükselecek; ve onları çoğaltacağım, ve azalmayacaklar; onları yücelteceğim, ve küçülmeyecekler.
20 Çocukları da önce oldukları gibi ola-caklar, ve onların topluluğu önümde pekiştirilecek, ve onları sıkıştıranların hepsini cezalandıracağım.
21 Ve onların soyluları kendilerinden olacak, ve onların yönetici içlerinden çıkacak; ve onu yaklaştıracağım, ve bana yaklaşacak; çünkü bana yaklaşmaya kim cüret etti? diyor RAB.
22 Ve siz benim halkım olacaksınız, ve ben sizin Allahınız olacağım.
23 İşte, RAB'bin kızgınlığı, onun kasır-gası, devam eden kasırga, çıktı; şerirle-rin başına ağrıyla düşecek.
24 RAB kendi yüreğinin muradını yapın-caya kadar, ve onu başarıncaya kadar, onun kızgın öfkesi geri dönmeyecek; son günlerde bunu anlayacaksınız.
