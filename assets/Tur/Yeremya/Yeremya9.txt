KEŞKE, başım sular, ve gözlerim yaş pınarı olsa da, halkım kızının öldürülmüş olanlarına gece gündüz ağla-sam!
2 Keşke bana çölde bir yolcular konağı olsa da, halkımı bıraksam, ve yanla-rından gitsem! çünkü onların hepsi zina ediciler, hain alayı.
3 Ve sanki yayları imiş gibi dillerini yalan için kurarlar; ama yeryüzünde gerçek için yiğit değiller; çünkü kötülükten kötü-lüğe gidiyorlar, ve beni tanımıyorlar, diyor RAB.
4 Herkes komşusundan sakınsın, ve hiçbir kardeşe güvenmeyin; çünkü her kardeş çok aldatacak, ve her komşu söz taşıyıp gezecek.
5 Ve herkes komşusunu aldatacak, ve gerçeği söylemeyecekler; yalan söyle-meyi dillerine öğrettiler; ve fesat işlemek için yoruluyorlar.
6 Oturduğun yer hilenin ortasındadır; hileden ötürü beni tanımak istemiyorlar, diyor RAB.
7 Bu yüzden orduların RABBİ şöyle diyor: İşte, ben onları eriteceğim, ve onları deneyeceğim; çünkü halkım kızı için nasıl yapacağım?
8 Onların dili atılmış bir ok gibidir; hile söylüyor; biri ağzıyla komşusuna esenlik der, ama yürekte ona pusu kurar.
9 Bu şeylerden ötürü onları yoklamaz mıyım? diyor RAB; böyle bir ulustan canım öç almaz mı?
10 Dağlar için ağlayıp figan edeceğim, ve çölün otlakları için ağıt yakacağım, çünkü yandılar, öyle ki onlardan kimse geçemiyor; ve sürülerin sesini insanlar işitemiyor; göklerin kuşları da canavar da kaçıp gittiler.
11 Ve Yeruşalim'i taş yığınları, ejderha yeri edeceğim; ve Yahuda şehirlerini, içinde oturanı olmayan bir virane kıla-cağım.
12 Kimdir o hikmetli adam ki bunu anlasın? ve kimdir o kişi ki, bildirsin diye RAB'bin ağzı ona söylemiştir? niçin ülke mahvoldu ve çöl gibi yandı ki, kimse geçmiyor?
13 Ve RAB diyor ki, Mademki önlerine koyduğum yasamı bıraktılar, ve sözümü dinleyip onda yürümediler,
14 Ama yüreklerinin inatçılığı ardınca, ve atalarının onlara öğrettikleri Baalim'in ardınca yürüdüler;
15 Bu yüzden İsrail'in Allahı, orduların RABBİ şöyle diyor: İşte, onlara, bu halka, pelin otu yedireceğim, ve onlara öd suyu içireceğim.
16 Ve kendileriyle atalarının bilmedikleri milletler arasında onları dağıtacağım; ve ben onları bitirinceye kadar artlarından bir kılıç göndereceğim.
17 Orduların RABBİ şöyle diyor: İyi düşünün, ve ağlayıcı kadınları çağırın da gelsinler; ve hünerli kadınları getirtin de gelsinler;
18 Ve acele etsinler, ve bizim için figan etsinler de gözlerimiz yaşlar akıtsın, ve göz kapaklarımız sular döksün.
19 Çünkü Sion'dan figan sesi işitiliyor: Nasıl helak olduk! çok utandık, çünkü ülkeyi bıraktık, çünkü yurtlarımız bizi kovdular.
20 Ama, ey siz kadınlar, RAB'bin sözünü dinleyin, ve ağzının sözünü kulağınız alsın; ve figanı kızlarınıza öğretin, herkes de ağıtı komşusuna öğretsin.
21 Çünkü dışarıdan çocukları, ve sokak-lardan genç adamları kesip atmak için, ölüm pencerelerimize tırmandı, ve saraylarımıza girdi.
22 Söyle: RAB şöyle diyor: İnsan leşleri kırın yüzüne gübre gibi, ve orakçının ardından düşen demet gibi düşecekler; ve onları devşiren olmayacak.
23 RAB şöyle diyor: Hikmetli adam hikmetiyle övünmesin, ve güçlü adam kendi gücüyle övünmesin, zengin adam zenginliğiyle övünmesin;
24 Ancak övünen şununla, anlayışlı olmakla, ve dünyada sevgi lütfu, adalet, ve doğruluk işleyen RAB ben olduğumu bilmekle övünsün; çünkü ben bu şeylerden hoşlanırım, diyor RAB.
25 İşte, RAB diyor ki, tüm sünnetlileri sünnetsizlerle birlikte,
26 Mısır'ı, ve Yahuda'yı, ve Edom'u, ve Ammon çocuklarını, ve Moab'ı, ve çölde oturan, son köşelerde olanların hepsini cezalandıracağım günler geliyor; çünkü bütün bu uluslar sünnetsizdir, ve tüm İsrail evi yürekte sünnetsiz.
