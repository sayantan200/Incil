BABİL aleyhine ve Kildaniler ülkesi aleyhine Peygamber Yeremya aracı-lığıyla RAB'bin söylediği söz.
2 Uluslar arasında bildirin, ve duyurun, ve bayrak dikin; duyurun ve gizlemeyin: Babil alındı, Bel utandırıldı, Merodak paramparça oldu; putları utandırıldı, suretleri paramparça oldu, deyin.
3 Çünkü ona karşı kuzeyden bir ulus çıkıyor, onun ülkesini viran edecek, ve onda oturan olmayacak; insan da hayvan da kaçıp gidecekler.
4 O günlerde, ve o vakitte, diyor RAB, İsrail çocukları, onlar ve Yahuda çocukları birlikte gelecekler; yürüyerek ve ağlayarak gidip Allahları RAB'bi arayacaklar.
5 Gelin, RAB'be daimi, unutulmaz bir antlaşmayla bağlanalım, diyerek yüzleri Sion'a doğru, onun yolunu soracaklar.
6 Halkım kaybolmuş koyunlardı; onları çobanları saptırdı; dağlarda onları salı-verdiler; dağdan tepeye gittiler; yattıkları yeri unuttular.
7 Onları bulanların hepsi onları yediler; ve hasımları, Biz suçlu değiliz, dediler, çünkü RAB'be karşı, adalet yurduna, atalarının umudu olan RAB'be karşı günah işlediler.
8 Babil'in içinden kaçın, ve Kildaniler ülkesinden çıkın, ve sürünün önünde tekeler gibi olun.
9 Çünkü, işte, Babil'e karşı büyük ulus-lar topluluğunu, kuzey diyarından ben uyandırıp çıkaracağım; ve ona karşı dizilecekler; o yandan alınacak; onların okları hünerli yiğidin oku gibi olacak; hiçbiri boş dönmeyecek.
10 Ve Kildaniler ülkesi çapul malı ola-cak; onu çapul edenlerin hepsi doyacak, diyor RAB.
11 Madem sevindiniz, madem sevinçle coştunuz, ey sizler, mirasımı helak edenler, madem otlakta düve gibi semiz oldun, ve boğalar gibi böğürüyorsunuz;
12 Anneniz çok utanacak; sizi doğuranın yüzü kızaracak; işte, ulusların sonun-cusu bozkır, kurak diyar, ve çöl olacak.
13 RAB'bin gazabı yüzünden meskün olmayacak, ancak büsbütün ıssız kala-cak; Babil'den geçenlerin hepsi şaşacak, ve onun belalarından ötürü ıslık çalacak.
14 Babil'e karşı çepçevre saf bağlayın; sizler, tüm yay kuranlar, ona ok atın, oku esirgemeyin; çünkü RAB'be karşı günah işledi.
15 Çepçevre ona karşı bağırın; elini verdi; temelleri bozuldu, duvarları yıkıldı; çünkü RAB'bin öcüdür; ondan öç alın; o ne yaptıysa ona öyle yapın.
16 Ekin ekeni, ve biçim vaktinde orak-çıyı Babil'den kesip atın; gaddar kılıcın yüzünden herkes kendi halkına döne-cek, ve herkes kendi ülkesine kaçacak.
17 İsrail dağılmış koyundur; aslanlar onu kaçırttılar; önce onu Asur Kralı yedi; ve sonunda Babil Kralı bu Nebukadrez-zar onun kemiklerini kırdı.
18 Bu yüzden İsrail'in Allahı, orduların RABBİ şöyle diyor: İşte, ben Asur Kralı-nı nasıl cezalandırdıysam, Babil Kralı'nı ve onun ülkesini öyle cezalandıracağım.
19 Ve İsrail'i yine kendi yurduna getire-ceğim, ve Karmel'de ve Başan'da otlayacak, ve Efraim Dağı'nda ve Gilead'da canı doyacak.
20 O günlerde, ve o vakitte, diyor RAB, İsrail'in fesadı aranacak, ve onun fesadı olmayacak; ve Yahuda'nın günahları, ve bulunmayacak; çünkü baki sakladığım olanlara bağışlayacağım.
21 Merataim ülkesine karşı, yani ona karşı, ve Pekod'da oturanlara karşı çık; öldür ve artlarından büsbütün yok et, diyor RAB, ve sana emrettiğim her şeye göre yap.
22 Ülkede savaş ve büyük yıkım gürültüsü!
23 Tüm dünyanın çekici nasıl kırıldı ve parçalandı! Babil uluslar arasında nasıl virane oldu!
24 Senin için tuzak kurdum, ey Babil, sen de bilmeyerek ona tutuldun; bulun-dun, hem de tutuldun, çünkü RAB'be karşı savaştın.
25 RAB hazinesini açtı, ve gazabının silahlarını çıkardı; çünkü Kildaniler ülke-sinde orduların ALLAHI Rab'bin işi budur.
26 Her yandan ona karşı gelin; ambar-larını açın; kümeler halinde onu yığın, onu büsbütün yok edin; ondan bir şey kalmasın.
27 Boğalarının hepsini boğazlayın; boğazlanmaya insinler; vay başlarına! çünkü onların günü, yoklanmaları vakti geldi.
28 Allahımız RAB'bin öcünü, tapınağının öcünü Sion'da ilan etmek için, Babil ülkesinden kaçıp kurtulanların sesi!
29 Babil'e karşı okçuları çağırın; yay geren hepiniz çepçevre ona karşı or-dugâh kurun; kimse oradan kaçıp kurtul-masın; işine göre ona ödeyin; yaptığı hepsine göre ona yapın, çünkü RAB'be karşı, İsrail'in Kutsalı'nı karşı kibirli oldu.
30 Bu yüzden genç adamları sokaklarda düşecek, ve tüm onun savaş adamları o günde kesilecek, diyor RAB.
31 İşte, ben sana karşıyım, ey sen küstah, orduların Rab ALLAHI diyor; çünkü senin günün, seni yoklayacağım zaman geldi.
32 Ve küstah sürçüp düşecek, ve onu kaldıran olmayacak; ve onun şehirle-rinde ateş tutuşturacağım, ve çevresinde olanların hepsini yiyip bitirecek.
33 Orduların RABBİ şöyle diyor: İsrail çocukları ve Yahuda çocukları, ikisi de mağdur oldu; ve tüm onları esir alanlar onları sıkı tuttu; onları salıvermek iste-mediler.
34 Onların Halaskârı kuvvetlidir; adı orduların RABBİ'dir; Babil'de oturanları titretsin de, ülkeye rahat versin diye, onların davasını tamamıyla görecektir.
35 Kildaniler üzerine, ve Babil'de oturanlar üzerine, ve reisleri üzerine, ve hikmetlileri üzerine kılıç, diyor RAB.
36 Yalancıların üzerine kılıç, ve onlar divane olacaklar; güçlü adamları üzerine kılıç, ve onlar yılacaklar.
37 Atları üzerine, ve savaş arabaları üzerine, ve içinde olan karışık halkın hepsi üzerine kılıç, ve onlar kadın gibi olacak; hazineleri üzerine kılıç, ve onlar yağma edilecek.
38 Suları üzerine kuraklık, ve onlar kuru-yacak; çünkü o oyma suretler diyarıdır, ve putlarıyla çıldırdılar.
39 Bu yüzden çölün canavarları kurtlarla beraber orada oturacak, ve orada deve-kuşları oturacak, ve artık ebediyen meskün olmayacak; ve nesilden nesle içinde oturanı olmayacak.
40 Sodom'u ve Gomorra'yı, ve komşu şehirlerini Allah altüst ettiği gibi, böylece orada hiçbir adam kalmayacak, ve in-sanoğlu orada oturmayacak, diyor RAB.
41 İşte, kuzeyden bir halk gelecek, ve büyük bir ulus, ve çok krallar yeryüzünün uçlarından uyanacak.
42 Ellerinde yay ve kargı var; insafsız-dırlar, ve merhametleri yok; sesleri deniz gibi kükreyecek; ve atlara binecekler, her biri sana karşı dizilmiş savaşçı gibi, ey Babil kızı.
43 Babil Kralı onların haberini işitti, ve elleri gevşedi; onu sıkıntı, doğuran kadın gibi ağrılar tuttu.
44 İşte, düşman kuvvetlilerin yurduna karşı aslan gibi Ürdün'ün kabarmasın-dan çıkacak; ama ondan onları ansızın kaçıracağım; ve seçme adam kim ki, onun üzerine onu koyayım; çünkü benim gibi kim var? ve bana vakit tayin edecek olan kimdir? ve önümde duracak çoban kimdir?
45 Bu yüzden RAB'bin Babil'e karşı olan kararını, ve Kildaniler ülkesine karşı olan düşüncelerini işitin: Gerçekten onları sü-rünün küçüğü sürükleyecek; gerçekten yurtlarını onların üzerine yıkacak.
46 Babil'in alınması gürültüsünden yeryüzü titriyor, ve uluslar arasında çığlık işitiliyor.
