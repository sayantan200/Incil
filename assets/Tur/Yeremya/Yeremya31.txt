OVAKİTTE İsrail'in tüm boylarının Allahı olacağım, diyor RAB, ve onlar benim halkım olacaklar.
2 RAB şöyle diyor: Kılıçtan kaçıp kurtu-lan halk, İsrail, ben ona rahat vermeye gidince, çölde inayet buldu.
3 RAB eskiden bana görünüp, Evet, seni sonsuz bir sevgiyle sevdim, dedi; bu ne-denle seni sevgilütfu ile kendime çektim.
4 Yine seni bina edeceğim, ve bina olunacaksın, ey İsrail'in bakiresi, yine teflerinle süsleneceksin, ve şenlik eden-lerin oyun alaylarıyla çıkacaksın.
5 Yine Samiriye dağlarında bağlar dike-ceksin; bağ dikenler dikecek, ve onları sıradan şeyler gibi yiyecekler.
6 Çünkü Efraim Dağı üzerinde bekçile-rin, Kalkın, ve Sion'a, Allahımız RAB'be çıkalım, diye bağıracakları bir gün olacak.
7 Çünkü RAB şöyle diyor: Yakup için sevinçle ezgiler söyleyin, ve ulusların başı arasında bağırın; ilan edin, övün, ve deyin ki, Ya RAB, kendi halkını, İsrail'in bakiyesini kurtar.
8 İşte, ben onları kuzey diyarından getireceğim, ve onları dünyanın uçlarından, ve onlarla beraber körü ve topalı, gebe kadını ve doğuran kadını birlikte toplayacağım; büyük topluluk olarak buraya dönecekler.
9 Ağlayışla gelecekler; ve yalvarışlarla onlara yol göstereceğim; onları sular ır-makları yanında, sürçmeyecekleri doğru yolda yürüteceğim; çünkü ben İsrail'e babayım, Efraim de ilk doğanımdır.
10 Ey siz uluslar, RAB'bin sözünü dinleyin, ve uzakta olan adalarda onu bildirip deyin ki, İsrail'i dağıtan onu toplayacak, ve çoban sürüsünü nasıl korursa onu öyle koruyacak.
11 Çünkü RAB Yakup'u halas etti, ve onu kendisinden kuvvetli olanın elinden fidye ile kurtardı.
12 Bunun için gelip Sion'un yüksek ye-rinde ezgiler söyleyecekler, ve buğdaya, ve şaraba, ve yağa, ve koyun ve sığır yavrularına, RAB'bin iyiliğine doğru aka-caklar; ve onların canı sulanmış bir bah-çe gibi olacak; ve artık bir daha solma-yacaklar.
13 O zaman erden kız oyun alaylarında sevinecek, genç yaşlı erkekler birlikte; çünkü onların yasını sevince çevire-ceğim, ve kederlerinden ötürü onları teselli edip kendilerini sevindireceğim.
14 Ve kâhinlerin canını yağla doyura-cağım, ve halkım iyiliğimle doyacak, diyor RAB.
15 RAB şöyle diyor: Rama'da bir ses işitildi, figan ve acı ağlayış, Rahel çocuk-ları için ağlamakta; çocukları için teselli edilmek istemiyor, çünkü onlar yok.
16 RAB şöyle diyor: Sesini ağlamaktan, ve gözlerini yaş dökmekten alıkoy; çün-kü senin işin için ücret verilecektir, diyor RAB; ve düşman diyarından geri gele-cekler.
17 Ve senin sonun için umut vardır, diyor RAB; ki çocukların kendi sınırlarına dönecekler.
18 Gerçekten şöyle dövünmekte olan Efraim'i işittim: Beni tedip ettin, ve boyunduruğa alışmamış dana gibi tedip olundum; beni döndür ki, döneyim; çünkü Allahım RAB sensin.
19 Gerçekten ben döndürüldükten sonra tövbe ettim; ve tedip olunduktan sonra kalçamı dövdüm; utandım, evet, rezil de oldum, çünkü gençliğimin utancını taşıdım.
20 Değerli oğlum Efraim mi? sevgili çocuk o mu? çünkü ona karşı söyledikçe durmadan onu hatırlıyorum; yüreğim bundan ötürü onu özlüyor; gerçekten ona merhamet edeceğim, diyor RAB.
21 Kendine yol işaretleri koy, kendine yüksek yığıntılar yap; yüreğini yüksek-yola doğru, yani gittiğin yola koy; geri dön, ey İsrail'in bakiresi, bu kendi şehir-lerine dön.
22 Ne vakte kadar serserilik edecek-sin, ey dönek kız? çünkü RAB yeryü-zünde yeni bir şey yarattı: Kadın erkeğin çevresini dolaşacak.
23 İsrail'in Allahı, orduların RABBİ, şöyle diyor: Ben onların sürgünlerini geri geti-rince, Yahuda ülkesinde ve şehirlerinde yine şu sözü söyleyecekler: Ey adalet yurdu, kutsallık dağı, RAB seni kutsasın.
24 Ve Yahuda ile tüm şehirleri, çiftçiler ve sürüleriyle beraber göç edenler, orada birlikte oturacaklar.
25 Çünkü yorgun cana kana kana içir-dim, ve her solgun canı doyurdum.
26 Bunun üzerine uyandım, ve baktım; ve uykum bana tatlı geldi.
27 İşte, diyor RAB, İsrail evini ve Ya-huda evini insan tohumuyla ve hayvan tohumuyla ekeceğim günler geliyor.
28 Ve vaki olacak ki, sökmek ve yıkmak, ve devirmek ve yok etmek, ve belaya sokmak için nasıl bekçilik ettimse, bina etmek ve dikmek için de onların üze-rinde öyle bekçilik edeceğim, diyor RAB.
29 Artık o günlerde, Babalar koruk yediler ve çocukların dişleri kamaştı, demeyecekler.
30 Ama herkes kendi fesadı için ölecek; koruk yiyen her adamın kendi dişleri kamaşacak.
31 İşte, diyor RAB, İsrail eviyle, ve Yahuda eviyle yeni bir antlaşma yapa-cağım günler geliyor;
32 Atalarını Mısır ülkesinden çıkarmak için onların elini tuttuğum günde kendi-leriyle yaptığım antlaşma gibi değil; onlara koca olduğum halde o antlaşmamı bozdular, diyor RAB.
33 Ama İsrail eviyle yapacağım antlaş-ma şu olacak: O günlerden sonra, diyor RAB, yasamı onların içlerine koyacağım, ve onu yüreklerinde yazacağım; ve ben onların Allahı olacağım, ve onlar benim halkım olacaklar.
34 Ve artık her adam kendi komşusuna, ve her adam kendi kardeşine, RAB'bi bilin, diye öğretmeyecekler; çünkü küçüğünden büyüğüne kadar onların hepsi beni bilecek, diyor RAB; çünkü fesatlarını bağışlayacağım, ve artık günahlarını anmayacağım.
35 Gündüzün ışık olsun diye güneşi veren, geceleyin ışık olsun diye ayın ve yıldızların kurallarını koyan, dalgaları kükreyinceye dek denizi karıştıran RAB (adı orduların RABBİ'dir) şöyle diyor:
36 Eğer önümden bu kurallar ortadan kalkarsa, diyor RAB, İsrail tohumu da tüm günler önümde bir ulus olmaktan çıkar.
37 RAB şöyle diyor: Eğer yukarıda gök ölçülebilse, ve aşağıda yerin temelleri eşilebilse, ben de o zaman ettikleri şeylerin hepsinden ötürü tüm İsrail tohumunu kendimden atarım, diyor RAB.
38 İşte, Hananel kulesinden köşe kapısına kadar şehrin RAB için bina edileceği günler geliyor, diyor RAB.
39 Ve ölçü ipi, daha öteye, dosdoğru Gareb Tepesi'ne çıkacak, ve Goat'a dönecek.
40 Ve leşler ve küller vadisinin tümü, ve Kidron Deresi'ne kadar tüm tarlalar, doğuya doğru atlar kapısı köşesine kadar, RAB'be kutsal olacak; yerinden sökülmeyecek, ve artık ebediyen yıkıl-mayacak.
