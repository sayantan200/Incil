RAB bana şöyle diyor: Git, ve kendine keten bir kuşak al da beline sar, ve onu suya koyma.
2 Böylece RAB'bin sözüne göre kuşağı satın aldım, ve belime sardım.
3 Ve bana ikinci kez RAB'bin sözü gelip dedi ki,
4 Satın aldığın belindeki kuşağı al da kalk, Fırat'a git, ve orada kayanın kovuğunda onu gizle.
5 Böylece gittim, ve RAB'bin bana emrettiği gibi Fırat yanında onu gizledim.
6 Ve birçok günlerden sonra vaki oldu ki, RAB bana, Kalk, dedi, Fırat'a git, ve orada gizle diye sana emrettiğim kuşağı oradan al.
7 O zaman Fırat'a gittim, ve kazdım, ve gizlediğim yerden kuşağı aldım; ve, işte, kuşak çürümüştü, hiçbir şeye yaramı-yordu.
8 O zaman bana RAB'bin sözü gelip dedi ki,
9 RAB şöyle diyor: Yahuda'nın kibrini, ve Yeruşalim'in büyük kibrini böyle çürüte-ceğim.
10 Sözlerimi dinlemek istemeyen, yürek-lerinin inatçılığında yürüyen, ve başka ilahlara kulluk etmek, ve tapınmak için onların ardınca yürümüş olan bu kötü halk, hiçbir şeye yaramayan bu kuşak gibi olacak.
11 Çünkü kuşak nasıl insanın beline yapışırsa, tüm İsrail evini, ve tüm Yahuda evini kendime öyle yapıştırdım, diyor RAB; yapıştırdım ki, bana halk, ve nam, ve övgü, ve güzellik olsunlar; ama onlar dinlemedi.
12 Bu yüzden onlara şu sözü söyle-yeceksin: İsrail'in Allahı RAB şöyle diyor: Her tulum şarapla dolacak; ve sana diyecekler ki, Her tulumun şarapla dola-cağını biz pek iyi bilmez miyiz?
13 O zaman onlara diyeceksin ki, RAB şöyle diyor: İşte, tüm bu ülkede oturan-ları, Davut'un tahtı üzerinde oturan kral-lar, ve kâhinler, ve peygamberlerle Yeruşalim'de oturanların hepsini de ben sarhoşlukla dolduracağım.
14 Ve babaları ile oğulları birlikte olarak onları birbirine çarpacağım, diyor RAB; acımayacağım, ve esirgemeyeceğim, ve merhamet etmeyeceğim, ama onları he-lak edeceğim.
15 Dinleyin, ve kulak verin; kibirli olmayın; çünkü RAB konuştu.
16 Karanlık çökmeden önce, ve karanlık dağlar üzerinde ayaklarınız sürçmeden önce, ve siz ışık beklerken, onu ölüm gölgesine çevirip koyu karanlığı bastır-madan önce, Allahınız RAB'be yücelik verin.
17 Ama onu dinlemezseniz, kibirinizden ötürü canım gizli gizli ağlayacak; ve gözüm acı acı ağlayacak, ve gözyaşı dökecek, çünkü RAB'bin sürüsünü sürgün ettiler.
18 Krala ve kraliçeye de ki, Kendinizi alçaltın, yere oturun; çünkü başınızın süsü, güzel tacınız düştü.
19 Güneyin şehirleri kapanacak, ve onları açan olmayacak; tüm Yahuda esir götürülecek, büsbütün sürülecek.
20 Gözlerinizi kaldırın da kuzeyden gelenleri görün; sana verilen sürü, senin güzel sürün nerede?
21 Seni cezalandırınca, ne diyeceksin? çünkü sen onlara komutan olmayı ve üzerine baş gibi olmayı öğrettin; doğuran kadının ağrıları gibi ağrılar seni tutmayacak mı?
22 Ve eğer yüreğinde, Niçin bunlar başıma geldi? dersen. Fesadının çokluğundan eteklerin açıldı, ve topukların zorlandı.
23 Etiyopyalı derisini, ya da pars benek-lerini değiştirebilir mi? o zaman kötülük etmeye alışmış olan sizler de iyilik ede-bilirsiniz.
24 Bundan ötürü onları çöl rüzgârıyla götürülen saman ufağı gibi dağıtacağım.
25 Sana düşen kura, benim sana ölç-tüğüm pay budur, diyor RAB; çünkü beni unuttun, ve yalana güvendin.
26 Bundan ötürü ben de senin yüzüne eteklerini kaldıracağım ki, aybın görün-sün.
27 Kırdaki tepeler üzerinde senin iğrenç-liklerini, senin zinalarını, ve kişneme-lerini, fahişeliğinin yüzsüzlüğünü gördüm. Vay haline, ey Yeruşalim! sen temizlenmeyecek misin? daha ne vakte kadar?
