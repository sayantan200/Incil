BENYAMİN ülkesinde Anatot'ta olan kâhinlerden Hilkiya oğlu Yerem-ya'nın sözleri;
2 Yahuda Kralı Amon oğlu Yoşiya'nın günlerinde, krallığının on üçüncü yılında RAB'bin sözü ona geldi.
3 Ve Yahuda Kralı Yoşiya oğlu Yehoya-kim'in günlerinde, Yahuda Kralı Yoşiya oğlu Zedekiya'nın on birinci yılının sonuna kadar, beşinci ayda Yeruşalim'in esirliğe götürülmesine kadar geldi.
4 O zaman bana RAB'bin sözü gelip dedi ki,
5 Ana karnında sana biçim vermeden önce seni tanıdım, ve ana rahminden çıkmadan önce seni kutsal kıldım, ve seni uluslara peygamber tayin ettim.
6 O zaman dedim ki, Ah, ya Rab ALLAH! işte, ben söz söylemek bilmiyorum; çünkü çocuğum.
7 Ama RAB bana, Ben çocuğum, deme, dedi; çünkü seni göndereceğim hepsine gideceksin, ve sana emrettiğim her şeyi söyleyeceksin.
8 Onların yüzünden korkma; çünkü seni azat etmek için ben seninle beraberim, diyor RAB.
9 O zaman RAB elini uzattı, ve ağzıma dokundu; ve RAB bana, İşte, sözlerimi senin ağzına koydum, dedi;
10 Bak, bugün uluslar üzerine, ve kral-lıklar üzerine, kökünden sökmek ve yıkmak için, helak etmek ve yok etmek için, bina etmek için ve dikmek için seni koydum.
11 Üstelik bana RAB'bin sözü gelip dedi ki, Yeremya, sen ne görüyorsun? Ve, Ben badem ağacından bir asa görü-yorum, dedim.
12 O zaman RAB bana, İyi gördün, dedi; çünkü onu yapmak için sözümü acele ettireceğim.
13 Ve bana ikinci kez RAB'bin sözü, Sen ne görüyorsun? diye geldi. Ve, Ben kaynar bir kazan görüyorum, dedim; ve yüzü kuzeye doğru.
14 O zaman RAB bana, Ülkede oturan-ların hepsi üzerine kuzeyden bela patlayacak, dedi.
15 Çünkü, işte, kuzey krallıklarının tüm boylarını ben çağıracağım, diyor RAB; ve gelecekler, ve Yeruşalim kapılarına girilecek yere, ve çepçevre tüm duvar-larına karşı, ve tüm Yahuda şehirlerine karşı, her biri kendi tahtını kuracak.
16 Ve tüm şerlerinden ötürü onlara karşı olan hükümlerimi söyleyeceğim, çünkü beni bıraktılar, ve başka ilahlara buhur yaktılar, ve kendi ellerinin işlerine tapın-dılar.
17 Bunun için sen belini kuşat da kalk, ve sana emredeceğim her şeyi onlara söyle; onların yüzlerinden yılma, yoksa seni onların önünde ben yıldırırım.
18 Çünkü, işte, tüm ülkeye karşı, Yahuda krallarına karşı, reislerine karşı, kâhinlerine karşı, ve ülke halkına karşı, bugün seni duvarlı bir şehir, ve demir bir direk, ve tunç bir duvar ettim.
19 Ve seninle cenkleşecekler; ama sana güçleri yetmeyecek; çünkü seni azat etmek için ben seninle beraberim, diyor RAB.
