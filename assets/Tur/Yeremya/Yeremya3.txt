BİR adam karısını boşar, ve yanından gidip başka birisinin karısı olursa, adam o kadına bir daha döner mi? O ülke çok kirlenmez mi? derler; ama sen çok oynaşlarla fahişelik ettin, yine de bana dön, diyor RAB.
2 Yüksek yerlere gözlerini kaldır da bak; seninle nerede yatmadılar? Sen onlar için çöldeki Arap gibi yolların kenarında oturdun; ve zinalarınla, ve şerrinle ülkeyi kirlettin.
3 Bu yüzden yağmurların ardı kesildi, ve son yağmur olmadı; ve senin alnın fahi-şe alnıydı, utanmak istemedin.
4 Bundan böyle, Babam, gençliğimde bana yol gösteren sensin, diye bana seslenmeyecek misin?
5 Ebediyen kin tutacak mı? sona kadar tutacak mı? İşte, konuştun, ve gücün yettiği kadar kötülükler ettin.
6 Bir de Kral Yoşiya'nın günlerinde RAB bana dedi ki, Dönek İsrail'in ettiği şeyi gördün mü? her yüksek dağın üze-rine, ve her yeşil ağacın altına gidip orada fahişelik etti.
7 Ve tüm bu şeyleri o yaptıktan sonra ben, Bana geri dön, dedim, ama geri dönmedi; hain kızkardeşi Yahuda da bunu gördü.
8 Ve gördüm ki, dönek İsrail zina etmiş olduğundan ötürü, onu boşayarak kendi-sine boşanma belgesini verdiğim zaman, hain kızkardeşi Yahuda yine korkmadı; ve gidip o da fahişelik etti.
9 Ve vaki oldu ki, fahişeliğinin velvelesiyle ülkeyi kirletti, ve taşlarla ve ağaç kütükleriyle zina etti.
10 Ve böyle olmakla beraber hain kızkardeşi Yahuda bana tüm yüreğiyle değil, ancak hileyle döndü, diyor RAB.
11 Ve RAB bana dedi ki, Dönek İsrail hain Yahuda'dan daha doğru olduğunu gösterdi.
12 Git, ve bu sözleri kuzeye doğru ilan edip de ki, Ey dönek İsrail, geri dön, diyor RAB; gazabımı üzerinize getirmeyeceğim; çünkü ben merhamet-liyim, diyor RAB, ebediyen kin tutmam.
13 Ancak fesadını tanı, Allahın RAB'be karşı isyan ettin, ve buraya şuraya her yeşil ağacın altında yabancılara koştun, ve sözümü dinlemediniz, diyor RAB.
14 Ey dönek çocuklar, geri dönün, diyor RAB; çünkü seninle evliyim; ve şehirden bir, ve boydan iki olarak sizi alıp Sion'a getireceğim.
15 Ve gönlüme göre size çobanlar vereceğim, sizi bilgi ve anlayışla besle-yecekler.
16 Ve vaki olacak ki, siz ülkede çoğalıp artınca, o günlerde, diyor RAB, artık, RAB'bin Antlaşma Sandığı, demeye-cekler; ve fikre gelmeyecek; ve onu hatırlamayacaklar; ve onu arama-yacaklar; ve bir daha yapılmayacak.
17 O vakitte Yeruşalim'e RAB'bin tahtı diyecekler; ve tüm uluslar, ona, RAB'bin adına, Yeruşalim'e toplanacak; ve artık kötü yüreklerinin inatçılığı ardınca yürü-meyecekler.
18 O günlerde Yahuda evi İsrail eviyle beraber yürüyecekler, ve kuzey diyarın-dan atalarınıza miras olarak vermiş olduğum ülkeye birlikte gelecekler.
19 Ama ben dedim ki, Bak nasıl seni çocuklar arasına koyacağım, ve hoş diyarı, uluslar ordularının güzel mirasını sana vereceğim! Ve dedim ki, Beni, Babam, diye çağıracaksınız; ve ardım-dan dönmeyeceksiniz.
20 Bir kadın kocasına hainlik ederek onu nasıl bırakırsa, gerçek siz de bana öyle hainlik ederek davrandınız, ey İsrail evi, diyor RAB.
21 Yüksek yerler üzerinde bir ses işitildi, İsrail çocuklarının ağlayış ve yalvarışları; çünkü yollarını eğrilttiler, Allahları RAB'bi unuttular.
22 Geri dönün, siz dönek çocuklar, ve dönekliklerinizi iyileştireceğim. İşte, biz sana geliriz; çünkü Allahımız RAB sensin.
23 Gerçekten tepelerden, ve dağların çokluğundan kurtuluş için boşuna umut edilir; gerçekten İsrail'in kurtuluşu Allahı-mız RAB'dedir.
24 Çünkü gençliğimizden beri atalarımı-zın emeğini, sürülerini ve sığırlarını, oğullarını ve kızlarını utanç yedi.
25 Utancımızda yatıyoruz, ve rezilliğimiz bizi örtüyor; çünkü gençliğimizden bugü-ne kadar, biz ve atalarımız Allahımız RAB'be karşı günah işledik; ve Allahımız RAB'bin sözünü dinlemedik.
