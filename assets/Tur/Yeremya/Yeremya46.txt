CENTİLLER aleyhine Yeremya peygambere gelen RAB'bin sözü.
2 Mısır aleyhine: Mısır Kralı Firavun-neko'nun ordusu aleyhine; o ordu ki, Fırat Irmağı yanında Karkemiş'te idi; ve Yahuda Kralı Yoşiya oğlu Yehoyakim'in dördüncü yılında Babil Kralı Nebukad-rezzar onu vurdu.
3 Küçük kalkanı ve büyük kalkanı hazır-layın, ve savaşa yaklaşın.
4 Atları koşun; ve binin, siz atlılar, ve miğferlerinizle dikilin; mızrakları bileyin, ve zırhlar giyin.
5 Niçin onları şaşmış ve geri dönmüş gördüm? ve güçlüleri yere çalındı, ve ça-buk kaçtılar, ve arkaya bakmadılar; çün-kü çepçevre yılgınlık vardı, diyor RAB.
6 Ayağına çevik olan kaçmasın, ve güçlü adam kaçıp kurtulmasın; sürçecekler, ve kuzeye doğru Fırat Irmağı yanında düşe-cekler.
7 Sel gibi yükselen, suları ırmaklar gibi çalkanan bu kimdir?.
8 Mısır sel gibi yükseliyor, ve onun suları ırmaklar gibi çalkanıyor; ve diyor ki, Yük-selip yeryüzünü kaplayacağım; şehirleri, ve onlarda oturanları yok edeceğim.
9 Siz atlar, şahlanın; siz savaş arabaları, saldırın; ve güçlü adamlar, kalkan kulla-nan Etiyopya ile Put, ve yay kullanan ve kuran Ludîler çıksınlar.
10 Çünkü bu orduların Rab ALLAHI'nın günüdür, hasımlarından öç alsın diye, öç günüdür; ve kılıç yiyip doyacak, ve kana kana onların kanından içecek; çünkü kuzey diyarında, Fırat Irmağı yanında, orduların Rab ALLAHI'nın kurbanı var.
11 Gilead'a çık da merhem al, ey erden kız, Mısır'ın kızı, boş yere çok ilaç kul-lanacaksın; çünkü şifa bulmayacaksın.
12 Uluslar senin utancını işittiler, ve senin feryadın yeryüzünü doldurdu; çünkü yiğit adam yiğide karşı sürçtu, ikisi de birlikte düştü.
13 Babil Kralı Nebukadrezzar'ın Mısır ülkesini vurmak üzere geleceğine dair RAB'bin Peygamber Yeremya'ya söyle-diği söz.
14 Mısır'da bildirin, ve Migdol'da duyurun, ve Nof'ta, ve Tahpanhes'te duyurun; deyin ki, Dikil ve hazırlan; çünkü çevrende kılıç yiyip bitirecek.
15 Yiğit adamların niçin süpürüldü? yer-lerinde durmadılar, çünkü RAB onları kovdu.
16 Birçok kişiyi düşürdü, evet, birbiri üzerine düştüler; ve dediler ki, Kalkın da gaddar kılıcın yüzünden halkımıza, ve doğduğumuz ülkeye dönelim.
17 Orada bağırdılar: Mısır Kralı Firavun ancak bir yaygaracı; tam vakti kaçırdı.
18 Adı orduların RABBİ olan Kral diyor ki, Varlığım hakkı için, gerçekten dağlar arasında Tabor olduğu gibi, ve deniz yanındaki Karmel olduğu gibi, böyle gelecektir.
19 Ey sen, Mısır'da oturan kız, esirliğe gitmek için eşyanı hazırla; çünkü Nof virane ve ıssız olacak, içinde oturanı olmayacak.
20 Mısır çok güzel bir düve gibidir; ama yıkım geliyor, kuzeyden geliyor.
21 Onun içinde ücretli askerleri de besili buzağılar gibi; çünkü onlar da geri dönüp hep birden kaçtılar, yerlerinde durmadılar; çünkü üzerlerine felaketleri günü, yoklanmaları vakti gelmişti.
22 Onun sesi yılan gibi gidecek; çünkü orduyla yürüyecekler, ve ona karşı odun kesenler gibi baltalarla gelecekler.
23 Sayıya gelmezse de, yine onun ormanını kesecekler, diyor RAB; çünkü onlar çekirgelerden çoktur, ve sayıya gelmezler.
24 Mısır kızı utandırılacak; kuzey halkı-nın eline verilecek.
25 İsrail'in Allahı, orduların RABBİ diyor ki, İşte, No kalabalığını, ve Firavun'u, ve Mısır'ı, onların ilahları ve krallarıyla birlik-te, yani Firavun'u ve ona güvenenleri cezalandıracağım;
26 Ve hayatlarını almak isteyenlerin eli-ne, ve Babil Kralı Nebukadrezzar'ın eli-ne, ve kullarının eline onları vereceğim; ve ondan sonra eski günlerde olduğu gibi orada oturulacak, diyor RAB.
27 Ama, sen korkma, ey kulum Yakup, ve yılgınlığa düşme, ey İsrail; çünkü, iş-te, seni uzaktan, ve tohumunu onların esirlik ülkesinden ben kurtaracağım; ve Yakup geri gelecek, ve rahat bulup kay-gısız olacak, ve kendisini korkutan olma-yacak.
28 Sen korkma, ey kulum Yakup, diyor RAB; çünkü ben seninleyim, çünkü ara-larına seni sürdüğüm ulusların hepsini büsbütün sona erdireceğim; ama seni büsbütün sona erdirmeyeceğim, ancak seni ölçüyle tedip edeceğim, yine de seni hiç cezasız bırakmayacağım.
