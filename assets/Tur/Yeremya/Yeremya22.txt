RAB şöyle diyor: Yahuda Kralı'nın evine in, ve orada şu sözü söyle,
2 Ve de ki, RAB'bin sözünü dinle, ey Yahuda Kralı, Davut tahtı üzerinde otu-ran, sen, ve kulların, ve bu kapılardan giren halkın.
3 RAB şöyle diyor: Hüküm ve doğruluk icra edin, ve soyguna uğramış olanı zorbanın elinden azat edin; ve garibe, yetime, ve dul kadına haksızlık etmeyin, zorbalık etmeyin; ve bu yerde suçsuz kanı dökmeyin.
4 Çünkü bu şeyi gerçekten yaparsanız, o zaman Davut'un tahtı üzerinde oturan krallar arabalara, ve atlara binerek, kendisi ve kulları ve halkı bu evin kapıla-rından girecekler.
5 Ama bu sözleri dinlemezseniz, diyor RAB, kendim üzerine ant içerim ki, bu ev harap olacak.
6 Çünkü Yahuda Kralı'nın evine RAB şöyle diyor: Sen benim için Gilead'sın, ve Lübnan'ın başısın; ama gerçekten seni bir çöl, ve oturanı olmayan şehirler edeceğim.
7 Ve sana karşı, her birinin silahları elinde olarak helak ediciler hazırlaya-cağım; ve senin seçme sedir ağaçlarını kesecekler, ve onları ateşe atacaklar.
8 Ve çok uluslar bu şehrin yanından geçecek, ve her adam kendi komşusuna diyecek ki, Bu büyük şehre RAB niçin böyle yaptı?
9 O zaman cevap verecekler: Çünkü kendilerinin Allahı RAB'bin antlaşmasını bıraktılar, ve başka ilahlara tapındılar, ve onlara kulluk ettiler.
10 Ölen için ağlamayın, ve onun için dövünmeyin; ama giden için acı acı ağlayın, çünkü artık dönmeyecek, ve doğduğu ülkeyi görmeyecek.
11 Çünkü RAB, babası Yoşiya'nın yerine kral olmuş, ve bu yerden çıkıp gitmiş olan Yahuda Kralı Yoşiya oğlu Şallum için şöyle diyor: Artık buraya dönme-yecek;
12 Ama kendisini esir götürmüş oldukları yerde ölecek, ve artık bu ülkeyi görme-yecek.
13 Vay o adamın haline ki, evini haksızlıkla, ve odalarını adaletsizlikle bi-na eder, komşusunu boşuna çalıştırır, ve ücretini ona vermez:
14 Kendime geniş ev, ve havalı odalar bina edeceğim, der, ve kendisi için pencereler açar; ve sedir ağacıyla kaplar, ve ala boyar.
15 Sen çok sedir ağacı yığmakla krallık mı ediyorsun? Baban yiyip içip de, hüküm ve doğruluk etmedi mi? o zaman kendisi için iyi oldu.
16 Fakirin ve yoksulun davasını gördü; o zaman ona iyi oldu. Beni tanımak bu değil miydi? diyor RAB.
17 Ama senin gözlerin ve yüreğin ancak kendi kötü kazancında, ve dökeyim diye suçsuz kanda, ve edeyim diye gaddarlık ve zorbalıkta.
18 Bu yüzden Yahuda Kralı Yoşiya oğlu Yehoyakim için RAB şöyle diyor: Ah kardeşim! ya da, Vah kızkardeş! diyerek onun için dövünmeyecekler. Ah efendi! ya da, Vah onun görkemi! diyerek onun için dövünmeyecekler.
19 Sürütülerek, ve Yeruşalim kapıla-rından dışarı atılarak eşek gömülür gibi gömülecektir.
20 Lübnan'a çık da feryat et; ve Başan'da sesini yükselt, ve geçitlerden feryat et; çünkü senin tüm oynaşların kırıldı.
21 İşin iyi giderken sana söyledim; ama, Dinlemem, dedin. Çocukluğundan beri yolun budur; sözümü dinlemezsin.
22 Senin tüm çobanlarını rüzgâr yiyip bitirecek, ve oynaşların sürgüne gide-cek; o zaman tüm kötülüğün yüzünden gerçekten utanacaksın, ve rezil olacaksın.
23 Ey sen, Lübnan'da oturan, yuvasını sedir ağaçlarında kuran, sana doğuran bir kadın gibi sancılar, ağrılar, gelince, ne acınacak halde olacaksın!
24 Yahuda Kralı Yehoyakim oğlu Konya sağ elimin üzerinde mühür yüzüğü bile olsaydı, varlığım hakkı için, diyor RAB, yine seni ondan çıkarırdım;
25 Ve senin hayatını almak isteyenlerin eline, ve kendilerinden yıldığın adam-ların eline, Babil Kralı Nebukadrezzar'ın eline ve Kildaniler'in eline seni vereceğim.
26 Ve seni, ve seni doğuran anneni, orada doğmadığınız başka bir ülkeye atacağım; ve orada öleceksiniz.
27 Ama oraya, canlarının dönmek iste-diği ülkeye, dönmeyecekler.
28 Bu Konya adam hor görülmüş kırık bir put mu? kimsenin beğenmediği bir kap mı? niçin kendisi ve tohumu dışarı atıldılar, ve bilmedikleri ülkeye atıldılar?
29 Ey yeryüzü, yeryüzü, yeryüzü, RAB'bin sözünü dinle.
30 RAB şöyle diyor: Bu adamı çocuksuz, günlerinde işi iyi gitmeyecek bir adam olarak yazın; çünkü artık işi iyi gidip Davut'un tahtı üzerinde oturan, ve Yahu-da'ya hükümdarlık eden onun tohumun-dan hiçbir adam olmayacak.
