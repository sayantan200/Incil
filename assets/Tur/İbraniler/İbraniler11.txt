1. Şimdi iman, umut edilen şeylerin aslı, görünmeyen şeylerin kanıtıdır.
2. Çünkü bununla ihtiyarlara iyi tanıklık verildi.
3. İman aracılığıyla anlıyoruz ki, dünyalar Allah'ın sözüyle oluşturuldu, söyle ki, görülen şeyler görünmeyen şeylerden yapıldı.
4. İmanla Habil Kain'den daha iyi bir kurban sundu, doğru olduğuna bununla tanıklık verildi, Allah onun armağanlarına ilişkin tanıklık etti; o da ölmüş olduğu halde bunun vasıtasıyla hala konuşuyor.
5. İmanla Enok ölümü görmesin diye nakledildi ve bulunmadı, çünkü Allah onu nakletmişti; çünkü naklinden önce Allah'ı hoşnut ettiğine tanıklık edildi.
6. Ama iman olmadan O'nu hoşnut etmek imkânsızdır; çünkü Allah'a yaklaşan, O'nun var olduğuna, ve kendisini dikkatle arayanları ödüllendiren olduğuna iman etmelidir.
7. İmanla Nuh, henüz görünmeyen şeylerle ilgili olarak Allah tarafından uyarıldığında, korkuyla harekete getirilerek, evinin kurtuluşu için bir gemi hazırladı; bununla dünyayı mahkûm etti, ve imandan olan doğruluğun mirasçısı oldu.
8. İmanla İbrahim, miras olarak alacağı yere gitmek üzere çağrıldığı zaman, itaat etti; ve nereye gideceğini bilmeyerek çıkıp gitti.
9. İmanla, vaat edilen ülkede aynı vaadin ortak mirasçıları olan İshak ve Yakup'la beraber yabancı ülkede imiş gibi çadırlarda yaşayarak konuk oldu.
10. Çünkü kurucu ve yapıcısı Allah olan temelli bir kent bekliyordu.
11. İman aracılığıyla Sara'nın kendisi de vaat edeni sadık saydığından gebe kalmaya güç buldu ve yaşı geçmiş olduğu halde doğurdu.
12. Böylece bir adamdan, ölüden farksız birinden sayıca gökteki yıldızlar kadar ve deniz kenarında bulunan sayısız kum taneleri kadar evlat doğdu.
13. Bunların hepsi imanda öldüler, vaatleri almamış, ama bunları uzaktan görüp haklarında inandırılmış ve onları kucaklamış olarak yeryüzünde yabancılar ve konuklar olduklarını ikrar ettiler.
14. Çünkü böyle şeyleri söyleyenler bir vatan aradıklarını açıkça bildiriyorlar.
15. Ve gerçekten, ayrıldıkları ülkeyi düşünselerdi, geri dönmeye fırsatları olurdu.
16. Ama şimdi daha iyi, yani, göksel bir ülke arzu ediyorlar; bundan dolayı Allah, onların Allah'ı denilmekten utanmıyor; çünkü onlara bir kent hazırlamıştır.
17. İmanla İbrahim, sınandığı zaman, İshak'ı sundu; vaatleri almış olan, tek tevlit edilen oğlunu sundu,
18. Ona ilişkin, Senin tohumun İshak'ta çağrılacaktır, denilmişti;
19. Allah'ın onu ölüler arasından diriltmeye bile gücü olduğunu düşündü; onu oradan da simgesel bir şekilde geri aldı.
20. İmanla İshak, gelecek şeylerle ilgili olarak Yakup ve Esav'ı kutsadı.
21. İmanla Yakup, ölürken, Yusuf'un oğullarının her ikisini kutsadı; ve değneğinin ucuna dayanarak tapındı.
22. İmanla Yusuf, ölürken, İsrail çocuklarının çıkışını değindi; ve kendi kemikleri hakkında emir verdi.
23. İmanla Musa, doğduğu zaman, anası babası tarafından üç ay gizlendi, çünkü çocuğun güzel olduğunu gördüler; ve kralın emrinden korkmadılar.
24. İmanla Musa, büyüyünce, Firavun'un kızının oğlu denilmeyi reddetti;
25. Allah'ın halkıyla birlikte hakaret görmeyi, bir süre için günahın sefasını sürmeye tercih etti;
26. Mesih sitemini Mısır'ın hazinelerinden daha büyük bir zenginlik saydı; çünkü ödülün karşılığına itibar ediyordu.
27. İmanla, kralın öfkesinden korkmadan, Mısır'dan ayrıldı; çünkü görünmez olanı görür gibi dayandı.
28. İman aracılığıyla, İlk doğanları helâk eden kendilerine dokunmasın diye, Fıshı ve kan serpmesini tuttu.
29. İmanla Kızıldeniz'den karadan geçer gibi geçtiler; Mısırlılar bunu deneyince boğuldular.
30. İmanla yedi gün etrafı dönüldükten sonra Eriha surları yıkıldı.
31. İmanla fahişe Rahab casusları esenlikle kabul ettiği için imansızlarla birlikte mahvolmadı.
32. Ve daha ne diyeyim? Çünkü Gidyon, ve Barak, ve Şimşon, ve Yeftah, Davut da, ve Samuel, ve peygamberler hakkında anlatsam, zaman yetmeyecek.
33. Bunlar iman aracılığıyla ülkeler fethettiler, doğruluk işlediler, vaatlere kavuştular, aslanların ağızlarını kapadılar,
34. Ateşin şiddetini söndürdüler, kılıcın ağzından kurtuldular, zayıflıktan kuvvetlendiler, savaşta güçlendiler, yabancı orduları bozguna uğrattılar.
35. Kadınlar, ölülerini diriltmiş olarak geri aldılar; başkaları ise daha iyi bir dirilişe kavuşmak için azat edilmeyi kabul etmeyerek işkence çektiler;
36. Bir başkaları da acımasızca alaya alınıp kamçılanarak denendiler, hatta zincire vurulup hapsedildiler.
37. Taşlandılar, testere ile biçildiler, denendiler, kılıçtan geçirilip öldürüldüler; koyun postu ve keçi derileri içinde dolaştılar; yoksulluk çektiler, sıkıntıya uğradılar, cefa gördüler;
38. Dünya onlara layık değildi; çöllerde, ve dağlarda, ve yerin mağaralarında ve inlerinde avarece gezdiler.
39. Ve bunların hepsi, iman aracılığıyla iyi tanıklığa sahip oldukları halde, vaade kavuşmadılar;
40. Çünkü biz olmadan onlar yetkinliğe ermesinler diye, Allah bizim için daha iyi şey hazırlamıştır.
