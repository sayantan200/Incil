1. Kardeş sevgisi sürekli olsun.
2. Yabancılara konukseverlik göstermeyi unutmayın; çünkü bazıları bilmeden bununla melekler konuk ettiler.
3. Hapiste olanları, onlarla birlikte bağlanmış gibi, hakaret görenleri, kendiniz de bedende olanlar gibi, hatırlayın.
4. Hepsinde evlilik saygındır, ve yatak lekesizdir; ama fuhuşta bulunan ve zina edenleri Allah yargılayacaktır.
5. Yaşayışınız açgözlülükten uzak olsun; ve elinizde bulunan şeylerle yetinin; çünkü kendisi, Seni asla bırakmam, seni asla terk etmem, dedi.
6. Öyle ki cesaretle diyebiliriz ki, Rab benim yardımcımdır, ve insan bana ne yapar korkmam.
7. Allah'ın sözünü size söyleyen önderlerinizi hatırlayın; yaşayışlarının sonuncuna bakarak onların imanına uyun.
8. İsa Mesih dün, ve bugün, ve sonsuza dek aynıdır.
9. Değişik ve garip öğretilerle öteye beriye sürüklenmeyin. Çünkü yüreğin inayetle pekiştirilmesi iyidir; yiyeceklerle değil; bunlarla meşgul olanlar hiçbir yarar görmediler.
10. Bir sunağımız var ki, meskene hizmet edenlerin ondan yemeye hakkı yoktur.
11. Çünkü günah için büyük kâhin tarafından makdise kanları getirilen hayvanların cesetleri ordugâhın dışında yakılır.
12. Bunun için İsa da, kendi kanıyla halkı kutsal kılsın diye, kapının dışında elem çekti.
13. Biz de O'nun sitemini taşıyarak ordugâhtan dışarıya çıkıp kendisinin yanına gidelim.
14. Çünkü burada kalıcı olan bir kentimiz yoktur, ancak gelecek olanı arıyoruz.
15. Bu nedenle O'nun aracılığıyla Allah'a sürekli övgü kurbanı, yani, O'nun adına şükreden dudaklarımızın meyvesini sunalım.
16. Ama iyilik yapmayı ve paylaşmayı unutmayın; çünkü Allah bu tür kurbanlardan hoşnut olur.
17. Önderlerinizin sözünü dinleyin, ve onlara boyun eğin; çünkü onlar hesap verecek kişiler gibi canlarınız için bekçilik ediyorlar, öyle ki, bunu inleyerek değil, (Çünkü bunun size yararı olmaz) ama sevinçle yapsınlar.
18. Bizim için dua edin; çünkü tüm şeylerde dürüst davranmak isteyerek iyi vicdanımız olduğuna güveniyoruz.
19. Ama daha çok size yalvarırım ki bunu yapasınız, öyle ki, daha çabuk size geri verileyim.
20. Şimdi koyunların büyük çobanı olan Rabbimiz İsa'yı sonsuz antlaşmanın kanıyla ölüler arasından geri getiren esenlik Allah'ı,
21. İsa Mesih aracılığıyla kendi gözü önünde hoşnut edici olanı sizde yaparak, her iyi işte, kendi isteğini yerine getirmek için sizi yetkinliğe erdirsin; O'na sonsuzlara dek yücelik olsun. Âmin.
22. Ve size yalvarırım, kardeşler, öğüt sözüne katlanın; çünkü size az sözlerle bir mektup yazdım.
23. Bilmenizi isterim ki, kardeşimiz Timoteos salıverildi; yakında yanıma gelirse, onunla birlikte sizi göreceğim.
24. Önderlerinizin hepsine ve tüm kutsallara selam söyleyin. İtalya'dan olanlar size selam ederler.
25. İnayet hepinizle birlikte olsun. Âmin.
