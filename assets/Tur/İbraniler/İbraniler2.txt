1. Bunun için işitmiş olduğumuz şeylere daha çok dikkat etmemiz gerekir, öyle ki, onları hiçbir zaman kaçırmayalım.
2. Çünkü eğer melekler aracılığıyla bildirilen söz geçerli olduysa, ve her suç ve sözdinlemezlik hak ettiği karşılığı aldıysa;
3. Bu denli büyük kurtuluşu ihmal edersek nasıl kaçıp kurtulacağız? Bu kurtuluş başlangıçta Rab'bin aracılığıyla bildirilmeye başladı, ve onu dinlemiş olanlar tarafından bize doğrulandı;
4. Allah da onlara, kendi isteğine göre, belirtiler ve harikalarla, ve çeşitli mucizeler, ve Kutsal Ruh armağanlarıyla tanıklık etti;
5. Çünkü sözünü ettiğimiz gelecek dünyayı meleklere bağlı kılmadı.
6. Ama biri bir yerde tanıklık edip dedi ki, İnsan ne ki, onu anasın? Ya da insanoğlu ne ki, onu ziyaret edesin?
7. Onu meleklerden biraz aşağı kıldın; yücelik ve onur tacını ona giydirdin, ve ellerinin işleri üzerine onu görevlendirdin;
8. Tüm şeyleri onun ayakları altına bağlı kıldın. Çünkü hepsini ona bağlı kılmakla, ona bağlı kılınmamış hiçbir şey bırakmadı. Şimdi ise tüm şeylerin onun altına koyulduğunu henüz görmüyoruz.
9. Ama ölüm acısını çekmek için meleklerden biraz aşağı kılınmış olan İsa'yı yücelik ve onur tacı giydirilmiş olarak görüyoruz; öyle ki, Allah'ın inayetiyle her adam için ölümü tatsın.
10. Çünkü birçok oğulları yüceliğe eriştirirken, onların kurtuluş kaptanını elemlerle yetkinliğe erdirmesi, tüm şeylerin kendisi için ve tüm şeylerin kendi aracılığıyla var olduğu olana uygun düşüyordu.
11. Çünkü kutsal kılanla kutsal kılınanların hepsi bir kişidendir; bu nedenle O onlara kardeş demekten utanmıyor,
12. Senin adını kardeşlerime ilan edeceğim, kilisenin ortasında sana övgü okuyacağım, diyor.
13. Ve yine, O'na güveneceğim. Ve yine, İşte ben ve Allah'ın bana verdiği çocuklar.
14. Şimdi çocuklar et ve kandan hissedar oldukları için, kendisi de aynı şekilde onlardan hissedar oldu; öyle ki, ölüm aracılığıyla ölüm kudretine sahip olanı, yani iblisi helâk etsin;
15. Ve yaşamları boyunca ölüm korkusu yüzünden köle olmuş olanları azat etsin.
16. Çünkü gerçekten meleklerin yapısını üstlenmedi; ama İbrahim tohumunu üstlendi.
17. Bunun için her yönden kardeşlerine benzemesi gerekti, öyle ki, Allah'a ait olan şeylerde merhametli ve sadık büyük kâhin olup halkın günahları için barışmalık sunsun.
18. Çünkü kendisi denenip elem çektiğine göre, denenenlere yardım edebilecek güçtedir.
