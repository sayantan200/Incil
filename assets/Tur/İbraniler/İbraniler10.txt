1. Çünkü yasa gelecek iyi şeylerin asıl suretine değil, ama gölgesine sahip olarak yıldan yıla sürekli olarak sundukları kurbanlarla yaklaşanları asla yetkinliğe erdiremez.
2. Yoksa onların sunulması bırakılmaz mıydı? Çünkü tapınanlar bir kez temizlendikten sonra kendilerinde artık günah bilinci olmazdı.
3. Ama o kurbanlarda her yıl günahların anımsanması vardır.
4. Çünkü boğaların ve keçilerin kanı günahları ortadan kaldıramaz.
5. Bunun için O, dünyaya girdiği zaman diyor ki, Kurban ve sunu istemedin, ama benim için bir beden hazırladın;
6. Yakmalık sunular ve günah kurbanlarından hoşnut olmadın.
7. O zaman dedim ki (kitabın tomarında benim için yazılmıştır), Senin isteğini yapmak için, ey Allah, işte geliyorum.
8. Yukarıda, Kurban ve sunu ve yakmalık sunular ve günah için sunu istemedin, ve bunlardan hoşnut olmadın, deyince; bunlar yasaya göre sunulur;
9. O zaman dedi ki, Senin isteğini yapmak için, ey Allah, işte geliyorum. İkinciyi geçerli kılmak için birinciyi kaldırıyor.
10. Bu istekle İsa Mesih'in bedeninin bir tek kez sunulmasıyla kutsal kılındık.
11. Ve her kâhin, günden güne hizmet ederek ayakta durup günahları asla kaldıramayan aynı kurbanları tekrar tekrar sunar.
12. Ama bu adam, günahlar için sonsuza dek geçerli olan tek bir kurban sunduktan sonra Allah'ın sağında oturdu;
13. Bundan böyle kendi düşmanları ayaklarına basamak konuluncaya dek bekliyor.
14. Çünkü kutsal kılınanları tek bir sunuyla sonsuza dek yetkinliğe erdirmiştir.
15. Kutsal Ruh da bunun için bize tanıklık ediyor, çünkü önce dedikten sonra,
16. O günlerden sonra onlarla yapacağım antlaşma şudur, diyor Rab, Yasalarımı onların yüreklerine koyacağım, ve onları zihinlerine yazacağım;
17. Ve artık onların günahlarını ve fesatlarını anmayacağım.
18. Şimdi bunların bağışı olan yerde artık günah için sunu yok.
19. Bu nedenle, ey kardeşler, İsa'nın kanıyla perdeden,
20. Yani, kendi et bedeninden bizim için hazırladığı yeni ve diri yoldan En Kutsal Yer'e girmeye cesaretimiz olarak,
21. Ve Allah'ın evi üzerinde büyük kâhinimiz varken;
22. Yüreklerimiz serpmeyle kötü vicdandan arınmış, ve bedenimiz temiz su ile yıkanmış olarak, imanın tam güvencesiyle doğru yürekten yaklaşalım.
23. İmanımızın ikrarını sarsılmadan sıkı tutalım; çünkü vaat eden sadıktır;
24. Ve sevgiye ve iyi işlere harekete getirmek için birbirimize dikkat edelim;
25. Bazılarının alıştığı gibi, toplanmalarımızı terk etmeyelim; ama o günün yaklaştığını gördükçe birbirimizi daha da çok teşvik edelim.
26. Çünkü gerçeğin bilgisini benimsedikten sonra kasten günah işlersek, artık günahlar için kurban kalmaz,
27. Ama yargının dehşetli bir beklenişi ve hasımları yiyip bitirecek olan ateş gazabı kalır.
28. Musa'nın yasasını hor gören bir kimse, iki ya da üç tanığın sözü üzerine merhametsizce ölür;
29. Allah'ın Oğlu'nu ayaklar altına alan, kendisini kutsal kılan antlaşma kanını bayağı sayan ve inayet Ruhu'na hakaret eden bir kimse, daha ne kadar şiddetli bir cezaya layık sayılacak sanırsınız?
30. Çünkü, Öç benimdir, karşılığını ben vereceğim, diyor Rab. Ve yine, Rab kendi halkını yargılayacak, diyeni tanıyoruz.
31. Diri Allah'ın ellerine düşmek korkunç bir şeydir.
32. Ama önceki günleri hatırlayın, onlarda siz aydınlandıktan sonra, büyük bir sıkıntılar mücadelesine dayandınız;
33. Bir taraftan sitemler ve sıkıntılarla sergilendiniz; diğer taraftan böylece muamele görenlere yoldaş oldunuz.
34. Çünkü bana bağlarımda acıdınız ve gökte daha iyi ve kalıcı bir malınız olduğunu kendinizde bilerek mallarınızın yağma edilmesini sevinçle karşıladınız.
35. O halde güvencinizi bırakmayın, bunun ödülü büyüktür.
36. Çünkü Allah'ın isteğini yerine getirdikten sonra vaade kavuşmak için sabra ihtiyacınız var.
37. Çünkü daha biraz zaman var ve gelecek olan gelir, ve gecikmez.
38. Şimdi adil kişi imanla yaşayacaktır; ama eğer bir adam geri çekilirse, canım ondan hoşnut olmayacak.
39. Ama biz helâk için geri çekilenlerden değiliz; ama canın kurtuluşu için iman edenlerdeniz.
