1. Bu nedenle Mesih öğretisinin ilkelerini bırakıp yetkinliğe doğru ilerleyelim; ölü işlerden tövbenin ve Allah'a imanın,
2. Vaftizler öğretisinin, ve eller koymasının, ve ölüler dirilişinin, ve sonsuz yargının temelini yeniden atmayalım.
3. Ve Allah izin verirse, bunu yapacağız.
4. Çünkü bir kez aydınlatılmış, ve göksel armağanı tatmış, ve Kutsal Ruh'tan hissedar olmuş,
5. Ve Allah'ın iyi sözünü ve gelecek dünyanın kuvvetlerini tatmış kimseler,
6. Eğer düşüp uzaklaşırlarsa, onları yine tövbe için yeniletmek imkânsızdır; çünkü Allah'ın Oğlu'nu kendileri için yeniden çarmıha geriyor, ve O'nu herkesin önünde aşağılıyorlar.
7. Çünkü sık sık üzerine gelen yağmuru içen ve onu süren kimseler için uygun otu getiren toprak Allah'tan bereket alır;
8. Ama dikenler ve devedikenleri üreten reddedilmiş, ve lanete yakındır; onun sonu yakılmaktır.
9. Ama, sevgili kardeşler, böyle söylediğimiz halde, sizden daha iyi ve kurtuluşa ait şeylere kaniyiz.
10. Çünkü Allah adaletsiz değildir ki işinizi ve kutsallara ettiğiniz ve etmekte bulunduğunuz hizmet ile kendi ismi için gösterdiğiniz sevgi emeğinizi unutsun.
11. Ve istiyoruz ki, umudun tam güvenliği için her biriniz sonuna kadar aynı gayreti göstersin,
12. Öyle ki, tembel değil, ama iman ve sabır aracılığıyla vaatleri miras edenlere uyanlar olasınız.
13. Çünkü Allah İbrahim'e vaatte bulunduğu zaman, üzerine ant içecek daha büyük biri olmadığı için kendi üzerine ant içerek,
14. Gerçekten seni kutsadıkça kutsayacağım ve seni çoğalttıkça çoğaltacağım, dedi.
15. Ve böylece, sabırla dayandıktan sonra, vaade erişti.
16. Çünkü insanlar daha büyük biri üzerine ant içerler; ve ant onlara doğrulama için her tartışmanın sonudur.
17. Allah bunda kendi amacının değişmezliğini vaadin mirasçılarına daha ziyade göstermek isteyerek onu bir yeminle pekiştirdi,
18. Öyle ki, önümüze konulan umudu tutmak için sığınan bizler, Allah'ın onlarda yalan söylemesi imkânsız olan iki değişmez şey aracılığıyla kuvvetli teselliye sahip olalım;
19. Bu umudu biz canın emin ve sağlam lengeri gibi tutarız ki, perdenin iç tarafına girer;
20. Oraya öncü, yani İsa, Melkisedek düzenine göre sonsuza dek büyük kâhin olup bizim için girmiştir.
