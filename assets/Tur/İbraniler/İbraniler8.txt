1. Şimdi söylediklerimizin başlıca noktası şudur: Göklerde, Ululuk tahtının sağında oturan,
2. Makdisin ve, insanın değil, ama Rab'bin kurduğu, gerçek meskenin hizmetkârı olan böyle bir büyük kâhinimiz vardır.
3. Çünkü her büyük kâhin armağanlar ve kurbanlar sunmak için atanır; bu nedenle bu adamın da sunacak bir şeyi olması gerekir.
4. Çünkü kendisi yeryüzünde olsaydı, yasaya göre armağanları sunan kâhinler bulunduğu için, kâhin olmazdı;
5. Onlar göksel şeylerin örneği ve gölgesine göre hizmet ediyorlar, nitekim Musa, çadırı kurmak üzereyken Allah tarafından şöyle uyarıldı, çünkü, Bak ki, tüm şeyleri dağda sana gösterilen örneğe göre yapasın, diyor.
6. Ama şimdi O daha iyi vaatler üzerine kurulmuş daha iyi bir antlaşmanın aracısı olduğu kadar, daha âlâ bir hizmete sahip olmuştur.
7. Çünkü eğer o ilk antlaşma kusursuz olsaydı, ikincisi için yer aranılmazdı.
8. Çünkü onlarda kusur bularak diyor ki, işte, diyor Rab, İsrail eviyle ve Yahuda eviyle yeni bir antlaşma yapacağım günler geliyor;
9. Bu, atalarını Mısır ülkesinden çıkarmak için onların elinden tuttuğum gün kendileriyle yaptığım antlaşma gibi olmayacak; çünkü onlar antlaşmamda durmadılar, ben de onlar için kaygı çekmedim, diyor Rab.
10. Çünkü o günlerden sonra, diyor Rab, İsrail eviyle yapacağım antlaşma şudur: Yasalarımı onların zihnine koyacağım ve onları yüreklerine yazacağım; ben onlara Allah olacağım, onlar da bana halk olacaklar;
11. Ve onlar, her adam komşusuna, ve her adam kardeşine, Rab'bi bil, diyerek öğretmeyecekler; çünkü küçüğünden büyüğüne kadar, onların hepsi beni tanıyacak.
12. Çünkü haksızlıklarına merhametli olacağım, ve günahlarını ve fesatlarını artık anmayacağım.
13. O, Yeni bir antlaşma, demekle ilkini eski etmiştir. Şimdi o eskiyen ve köhneleşen, yok olmaya yakındır.
