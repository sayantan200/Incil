1. O zaman gerçekten ilk antlaşmanın da ilahi hizmet kuralları, ve dünyevi makdisi vardı.
2. Çünkü bir mesken yapıldı; birincisinde kandillik, ve masa, ve huzur ekmekleri vardı; buna makdis denir.
3. Ve ikinci perdenin arkasında En Kutsal denen mesken vardı;
4. Onda altın buhurdan ve tümüyle altın kaplamalı Antlaşma Sandığı vardı, bunun içinde altından yapılmış man testisi, Harun'un filizlenmiş asası, ve antlaşmanın taş levhaları vardı;
5. Ve onun üstünde, Merhamet Kapağı'nı gölgeleyen yücelik Keruvları bulunurdu; şimdi bunlar hakkında ayrı ayrı söyleyemiyoruz.
6. Şimdi bu şeyler böyle tertip edildikten sonra kâhinler her zaman birinci meskene girer, Allah'ın hizmetini yerine getirirler.
7. Ama ikincisine yılda bir kez yalnız büyük kâhin girer, kendisi için ve halkın hataları için sunduğu kan olmaksızın girmez;
8. Kutsal Ruh şunu belirtiyor ki, birinci mesken durdukça, En Kutsal Yer'e giden yol henüz açıkça gösterilmemiştir;
9. Bu da o hazır zaman için bir örnekti, onda hizmet edeni vicdanca yetkinleştiremeyen armağanlar ve kurbanlar sunuluyordu;
10. Bunlar yalnız yiyecekler ve içecekler, çeşitli yıkanmalar ve cismani kurallarla ilgili olarak düzeltme vaktine kadar onların üzerine konulmuştu.
11. Ama gelecek olan iyi şeylerin büyük kâhini Mesih gelip elle yapılmamış, yani bu yapıdan olmayan daha büyük ve daha yetkin mesken aracılığıyla,
12. Keçilerin ve buzağıların kanıyla değil, ama sonsuz halası sağlayarak kendi kanıyla bir tek kez Kutsal Yer'e girmiştir.
13. Çünkü eğer boğaların ve keçilerin kanı, ve kirlilere saçılan düvenin külleri, et bedenin temizliği için kutsal kılıyorsa,
14. Sonsuz Ruh aracılığıyla kendini lekesiz olarak Allah'a sunmuş olan Mesih'in kanı, diri Allah'a kulluk etmeniz için vicdanınızı ölü işlerden ne kadar daha çok temizleyecek?
15. Ve bu nedenle, yeni antlaşmanın aracısıdır, öyle ki, ölüm aracılığıyla, birinci antlaşmanın altında olan suçların halası için, çağrılmış olanlar sonsuz miras vaadini alsınlar.
16. Çünkü vasiyet bulunduğu yerde, vasiyet edenin ölümü de gerekir.
17. Çünkü insanlar ölünce vasiyet geçerli olur; vasiyet eden yaşadıkça, vasiyetin hiçbir kuvveti yoktur.
18. Bu nedenle birinci antlaşma bile kansız yürürlüğe girmedi.
19. Çünkü Musa, yasaya göre her bir emri tüm halka bildirdikten sonra al yapağı, zufa otu ve su ile buzağıların ve keçilerin kanını alıp hem kitabın hem de tüm halkın üzerine serpti,
20. Allah'ın size emrettiği antlaşmanın kanı budur, dedi.
21. Üstelik meskenin ve tüm hizmet kaplarının üzerine kan serpti.
22. Ve yasaya göre hemen tüm şeyler kanla temizlenir; ve kan dökülmeksizin bağışlama olmaz.
23. Böylelikle göklerdeki şeylerin örneklerinin bunlarla, ama göksel şeylerin bunlardan daha iyi kurbanlarla temizlenmesi gerekti.
24. Çünkü Mesih, gerçek olanın örnekleri olup elle yapılmış kutsal yerlere değil, ama şimdi bizim için Allah'ın huzurunda görünmek üzere asıl göğe girdi;
25. Büyük kâhinin her yıl başkalarının kanıyla kutsal yere girdiği gibi, kendisini tekrar tekrar sunmak için de değildir;
26. Öyle olsaydı, dünyanın kuruluşundan beri birçok kez elem çekmesi gerekirdi, ama şimdi kendisini bir tek kez kurban etmesiyle günahı ortadan kaldırmak için dünyanın sonunda görünmüştür.
27. Ve bir kez ölmek ve ondan sonra yargılanmak nasıl insanların kaderiyse,
28. Böylece Mesih de birçoklarının günahlarını taşımak için bir kez sunuldu; ve ikinci kez günahsız olarak kurtuluş için kendisini bekleyenlere görünecektir.
