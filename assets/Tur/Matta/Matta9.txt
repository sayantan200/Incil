1. Ve bir tekneye binip karşıya geçti, ve kendi şehrine geldi.
2. Ve, işte, döşekte yatan inmeli bir adamı O'na getirdiler. Ve İsa onların imanını görüp inmeliye, Oğul yüreklen; günahların sana bağışlandı, dedi.
3. Ve, işte, yazıcılardan bazıları içinden, Bu adam küfrediyor, dedi.
4. Ve İsa onların düşüncelerini bilerek, Yüreklerinizde neden kötülük düşünüyorsunuz? dedi;
5. Çünkü hangisi daha kolaydır? Günahların sana bağışlandı, demek mi; yoksa, Kalk, ve yürü, demek mi?
6. Ama İnsanoğlu'nun yeryüzünde günahları bağışlama kudretine sahip olduğunu bilesiniz diye, (o zaman inmeliye dedi ki,) Kalk, yatağını topla, ve evine git.
7. O da kalkıp evine gitti.
8. Ama kalabalıklar bunu görünce şaşıp kaldı, ve insanlara böylesi kudret veren Allah'ı yücelttiler.
9. Ve İsa oradan geçerken, gümrük yerinde oturan Matta adında bir adam görüp ona, Ardımdan gel, dedi. O da kalkıp ardından gitti.
10. Ve vaki oldu ki, İsa evde sofrada otururken, işte, birçok vergi görevlileri ve günahkârlar gelip onunla ve öğrencileriyle birlikte oturdu.
11. Ve Ferisiler bunu görünce onun öğrencilerine, Öğretmeniniz neden vergi görevlileri ve günahkârlarla birlikte yemek yiyor? dediler.
12. Ama İsa bunu işitince onlara, Sağlamların değil, hastaların hekime ihtiyacı var, dedi.
13. Ama siz gidin de şunun anlamını öğrenin: Ben kurban değil, merhamet isterim; çünkü ben doğruları değil, günahkârları tövbeye çağırmaya geldim.
14. O zaman Yahya'nın öğrencileri O'na gelip, Neden biz ve Ferisiler çok    oruç tutuyoruz da senin öğrencilerin tutmuyor? dediler.
15. Ve İsa onlara, Güvey kendileriyle birlikte olduğu sürece gelin odasının çocukları yas tutabilir mi?, dedi; ama güveyin onlardan alınacağı günler gelecek, ve o zaman oruç tutacaklar.
16. Hiçbir adam eski bir giysi üzerine yeni bir kumaş parçası koymaz, çünkü bütünleyiş için konulan, giysiden koparır ve yırtık daha kötü olur.
17. Ne de insanlar yeni şarabı eski tulumlara koyarlar; yoksa tulumlar patlar, ve şarap dökülür, ve tulumlar mahvolur; ama yeni şarabı yeni tulumlara koyarlar, ve her ikisi korunmuş olur.
18. Onlara bu şeyleri söylerken, işte, bir yönetici gelip, Kızım şimdi öldü, ama sen gel ve elini onun üzerine koy, ve yaşayacaktır, diyerek O'na tapındı.
19. Ve İsa kalkıp onun ardından gitti, öğrencileri de.
20. Ve, işte, on iki yıldır kanaması olan bir kadın arkadan gelip O'nun giysisinin eteğine dokundu;
21. Çünkü içinden, Yalnız giysisine dokunsam, iyileşeceğim, diyordu.
22. Ama İsa döndü, ve onu görüp, Yüreklen, kızım, imanın seni iyileştirdi, dedi. Ve kadın o saatte iyileşti.
23. Ve İsa yöneticinin evine gelip kaval çalanları ve gürültü eden halkı görünce,
24. Onlara, Çekilin, dedi; çünkü kız ölmedi, ancak uyuyor. Ve O'na alaylı    alaylı güldüler.
25. Ama halk dışarı çıkarılınca içeri girdi, ve onu elinden tuttu, ve kız ayağa kalktı.
26. Ve bunun haberi tüm bölgeye yayıldı.
27. Ve İsa oradan ayrılırken iki kör adam bağırarak ve, Ey Davut Oğlu, bize merhamet et, diyerek O'nun ardından gittiler.
28. Ve eve gelince, kör adamlar O'na geldi; ve İsa onlara, Bunu yapmak gücünde olduğuma inanıyor musunuz? dedi. Onlar kendisine, Evet, ya Rab, dediler.
29. O zaman, Size imanınıza göre olsun, diyerek onların gözlerine dokundu.
30. Ve onların gözleri açıldı; ve İsa, Bakın ki hiçbir adam bunu bilmesin, diyerek onları sıkıca uyardı.
31. Onlar ise çıkıp O'nun ününü o yörenin tümüne yaydılar.
32. Onlar çıkarken, işte, bir iblise tutulmuş dilsiz bir adamı O'na getirdiler.
33. Ve iblis kovulunca, dilsiz konuştu; ve kalabalıklar, İsrail'de böylesi hiç görülmemiştir, diyerek hayret ettiler.
34. Ama Ferisiler, İblislerin reisi aracılığıyla iblisleri kovuyor, dediler.
35. Ve İsa, tüm kentleri ve köyleri dolaşarak onların havralarında öğretiyor, ve krallığın İncil'ini vaaz ediyor, ve halk arasında her hastalığı ve illeti iyileştiriyordu.
36. Ama kalabalıkları görünce onlara acıdı, çünkü çobanı olmayan koyunlar gibi bitkin ve dağılmış idiler.
37. O zaman öğrencilerine, Gerçekten hasat bol, ama işçi az, dedi;
38. Onun için hasadın Rab'bine yalvarın ki, kendi hasadına işçiler göndersin.
