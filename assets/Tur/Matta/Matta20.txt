1. Çünkü Göğün Krallığı, sabah erkenden bağına işçiler tutmaya çıkan bir ev sahibi adama benzer.
2. Ve işçilerle gündeliği bir dinara anlaşıp onları bağına gönderdi.
3. Ve üçüncü saat sularında çıkıp çarşı meydanında boş duran başkalarını gördü,
4. Ve onlara, Siz de bağa gidin, ve hak ne ise, size veririm, dedi. Onlar da gittiler.
5. Altıncı ve dokuzuncu saat sularında yine çıkıp aynı şeyi yaptı.
6. Ve on birinci saat sularında çıkıp boş duran başkalarını buldu, ve onlara, Neden bütün gün burada boş duruyorsunuz? dedi.
7. Onlar kendisine, Çünkü hiçbir adam bizi tutmadı, dediler. O onlara, Siz de bağa gidin; ve hak ne ise, onu alacaksınız, dedi.
8. Böylece akşam olunca bağın sahibi kâhyasına, İşçileri çağır, dedi, ve sonunculardan başlayarak birincilerine kadar onlara ücretlerini ver.
9. Ve on birinci saat sularında tutulanlar gelip her adam bir dinar aldı.
10. Ama birinciler gelince daha çok alacaklarını sandılar; onlar da aynı şekilde her adam bir dinar aldı.
11. Ve bunu alınca ev sahibine karşı söylenerek,
12. Bu sonuncular yalnız bir saat çalıştılar, dediler, ve sen onları günün yükünü ve sıcağını çeken bizlerle bir tuttun.
13. Ama o onlardan birine cevap verip, Arkadaş, dedi, sana haksızlık etmiyorum; benimle bir dinara anlaşmadın mı?
14. Kendininkini al, ve git; sana verdiğimi bu sonuncuya da vermek istiyorum.
15. Malımla istediğimi yapmak bana yasal değil mi? Benim iyi olduğum için senin gözün kötü mü?
16. Böylece sonuncular birinci, ve birinciler sonuncu olacak; çünkü çağrılanlar çok, ama seçilenler azdır.
17. Ve İsa Yeruşalim'e çıkarken on iki öğrenciyi yolda bir yana alıp onlara,
18. İşte, Yeruşalim'e çıkıyoruz, dedi; ve İnsanoğlu baş kâhinlerin ve yazıcıların eline verilecek, ve onlar O'nu ölüme mahkum edecekler,
19. Ve O'nunla alay etmeleri, ve kamçılamaları, ve çarmıha germeleri için O'nu Centiller'e teslim edecekler; ve üçüncü gün O dirilecek.
20. O zaman Zebedi çocuklarının annesi, oğullarıyla birlikte O'na gelip tapındı, ve kendisinden bir şey diledi.
21. O da ona, Ne istiyorsun? dedi. O O'na, Buyruk ver de senin krallığında bu iki oğlumun biri sağında, biri de solunda otursun, dedi.
22. Ama İsa cevap verip, Siz ne dilediğinizi bilmiyorsunuz, dedi. İçeceğim kâseden içebilir misiniz, ve vaftiz olduğum vaftizle vaftiz olabilir misiniz? Onlar O'na, Olabiliriz, dediler.
23. O da onlara, Kasemden gerçekten içeceksiniz, dedi, ve vaftiz olduğum vaftizle siz de vaftiz olacaksınız; ama sağımda ve solumda oturmak, bu benim vereceğim değil; ama Babam tarafından kendilerine hazırlananlara verilecektir.
24. Ve on öğrenci bunu işitince iki kardeşe öfkelendiler.
25. Ama İsa onları yanına çağırıp, Bilirsiniz ki, Centiller'in reisleri onların üzerine egemenlik sürerler, ve büyük olanlar onların üzerine yetki kullanırlar, dedi.
26. Ama sizin aranızda böyle olmayacak; ama aranızda her kim büyük olmak isterse, hizmetçiniz olsun;
27. Ve aranızda her kim baş olmak isterse, kulunuz olsun;
28. Nitekim İnsanoğlu hizmet edilmeye değil, hizmet etmeye ve hayatını birçokları uğruna fidye olarak vermeye geldi.
29. Ve onlar Eriha'dan ayrılırken büyük bir kalabalık O'nun ardından gitti.
30. Ve, işte, yol kenarında oturan iki kör adam, İsa'nın oradan geçmekte olduğunu duyunca, Bize merhamet et, ya Rab, ey Davut Oğlu, diye bağırdılar.
31. Ve sussunlar diye, kalabalık onları azarladı; ama onlar, Bize merhamet et, ya Rab, ey Davut Oğlu, diyerek daha çok bağırdılar.
32. Ve İsa durup onları çağırdı, ve, Size ne yapmamı istiyorsunuz? dedi.
33. Onlar kendisine, Ya Rab, gözlerimiz açılsın, dediler.
34. Böylece İsa onlara acıdı, ve gözlerine dokundu; ve o anda gözleri görür oldu, ve O'nun ardından gittiler.
