1. Ferisiler de Sadukiler'le birlikte gelip O'nu deneyerek kendilerine gökten bir belirti göstermesini istediler.
2. O cevap verip onlara dedi ki, Akşam olunca siz, Hava güzel olacak, çünkü gökyüzü kızıl, dersiniz.
3. Ve sabahleyin, Hava bugün bozuk olacak, çünkü gökyüzü kızıl ve bulutlu, dersiniz. Ey ikiyüzlüler, gökyüzünü ayırt edebiliyorsunuz da vakitlerin belirtilerini ayırt edemiyor musunuz?
4. Şerir ve zina işleyici kuşak bir belirti arar; ve ona Yunus peygamberin belirtisinden başka belirti verilmeyecektir. Ve onları bırakıp gitti.
5. Ve öğrenciler karşı yakaya vardıklarında ekmek almayı unutmuşlardı.
6. O zaman İsa onlara, Dikkatli olun ve Ferisiler'le Sadukiler'in mayasından kaçının, dedi.
7. Ve onlar kendi aralarında konuşarak, Ekmek almadığımız içindir, dediler.
8. İsa bunun farkında olunca onlara, Ey az imanlılar, dedi, ekmek almadığınızdan dolayı neden aranızda konuşup duruyorsunuz?
9. Hala anlamıyor musunuz? Beş binin beş ekmeğini ve kaç sepet dolusu topladığınızı hatırlamıyor musunuz?
10. Ya dört binin yedi ekmeğini ve kaç küfe dolusu topladığınızı?
11. Ferisiler'le Sadukiler'in mayasından kaçınmak için size söylediğim sözün ekmekle ilgili olmadığını nasıl oluyor da anlamıyorsunuz?
12. O zaman kendilerine ekmek mayasından değil, Ferisiler'le Sadukiler'in öğretisinden kaçınmalarını söylediğini anladılar.
13. İsa Filippi Sezariyesi taraflarına geldiğinde öğrencilerine, İnsanların dediklerine göre, ben İnsanoğlu kimim? diye sordu.
14. Ve onlar, Kimi Vaftizci Yahya, kimi İlyas, kimileri de senin Yeremya ya da peygamberlerden biri olduğunu söylüyor, dediler.
15. O onlara, Ya siz, Ben kimim dersiniz, dedi.
16. Ve Simon Petrus cevap verip, Sen Mesih, diri olan Allah'ın Oğlu'sun, dedi.
17. Ve İsa cevap verip ona, Ne mutlu sana, Simon Baryona, dedi; çünkü bunu sana açan et ve kan değil, gökteki Babam'dır.
18. Ben de sana diyorum ki, Sen Petrus'sun, ve ben kilisemi bu kayanın üzerine kuracağım; ve cehennemin kapıları onu yenmeyecektir.
19. Ve Göğün Krallığı'nın anahtarlarını sana vereceğim; ve yeryüzünde her ne bağlarsan, gökte bağlanmış olacak; ve yeryüzünde her ne çözersen, gökte çözülmüş olacak.
20. O zaman kendisinin Mesih İsa olduğunu hiçbir adama söylemesinler diye öğrencilerine emretti.
21. O vakitten itibaren İsa, kendisinin Yeruşalim'e gitmesi, ve ihtiyarlar ve baş kâhinler ve yazıcılardan çok şeyler çekmesi, ve öldürülmesi, üçüncü gün de diriltilmesi gerektiğini öğrencilerine anlatmaya başladı.
22. O zaman Petrus O'nu bir yana çekip, Bu senden ırak olsun, ya Rab; bu sana asla olmayacak, diye O'nu azarlamaya başladı.
23. Ama O dönüp Petrus'a, Çekil arkama, Şeytan, dedi; sen bana tökezsin; çünkü sen Allah'tan olan şeylerden değil, insanlardan olan şeylerden tat alıyorsun.
24. O zaman İsa öğrencilerine dedi ki, Eğer bir adam ardımdan gelmek isterse, kendini inkâr etsin, ve çarmıhını yüklenip beni izlesin.
25. Çünkü her kim hayatını kurtarmak isterse onu kaybedecektir; ve benim uğruma her kim hayatını kaybederse onu bulacaktır.
26. Çünkü bir adam tüm dünyayı kazanıp da kendi canını kaybederse, ne yararı olur? ya da bir adam kendi canına karşılık ne verecek?
27. Çünkü İnsanoğlu Baba'sının yüceliğinde melekleriyle gelecek; ve O zaman her adama işlerine göre karşılık verecektir.
28. Doğrusu size derim ki, Burada duranlar arasında, İnsanoğlu'nun krallığında geldiğini görmeden ölümü tatmayacak olanlar var.
