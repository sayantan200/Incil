1. O sıralarda tetrark Hirodes, İsa'nın ününü duydu,
2. Ve hizmetçilerine, Bu Vaftizci Yahya'dır, dedi; ölüler arasından dirilmiştir; ve bundan dolayı kendisinde güçlü işler işlemektedir.
3. Çünkü Hirodes, kardeşi Filipus'un karısı Hirodias yüzünden Yahya'yı tutup bağlamış, ve onu hapishaneye koymuştu.
4. Çünkü Yahya ona, Onu almak senin için yasal değildir, demekteydi.
5. Ve onu öldürmek isteyip kalabalıktan korkuyordu, çünkü onu peygamber olarak tanıyorlardı.
6. Ama Hirodes'in doğum günü kutlandığında Hirodias'ın kızı onların önünde dans etti, ve Hirodes'in hoşuna gitti.
7. Bunun üzerine, ant içerek her ne dilerse ona vereceğini vaat etti.
8. O da annesi tarafından kışkırtılmış olarak, Bana burada bir tepsi üzerinde Vaftizci Yahya'nın başını ver, dedi.
9. Ve kral üzüldü; ama ant ve kendisiyle birlikte sofrada oturanlardan ötürü, ona verilmesini emretti.
10. Ve gönderip hapishanede Yahya'nın başını kestirdi.
11. Ve onun başı bir tepsi üzerinde getirilip kıza verildi; o da bunu annesine getirdi.
12. Ve onun öğrencileri gelip cesedi aldılar, ve onu gömdüler, ve gidip İsa'ya haber verdiler.
13. İsa bunu duyunca, oradan bir tekneyle ıssız bir yere tek başına çekildi; ve halk bunu duyunca, kentlerden yaya olarak O'nu izledi.
14. Ve İsa çıkıp büyük bir kalabalık gördü, ve onlara acıdı, ve hastalarını iyileştirdi.
15. Ve akşam olunca öğrencileri O'na gelip, Burası ıssız bir yer, dediler, vakit de artık geç oldu; kalabalığı salıver de köylere gidip kendilerine yiyecek satın alsınlar.
16. Ama İsa onlara, Gitmelerine gerek yok, dedi; onlara siz yiyecek verin.
17. Onlar da O'na, Burada beş ekmekle iki balıktan başka bir şeyimiz yok, dediler.
18. O da, Onları buraya, bana getirin, dedi.
19. Ve kalabalığa çimenlerin üzerine oturmalarını emretti, ve beş ekmekle iki balığı aldı, ve göğe doğru bakarak kutsadı, ve kırıp ekmekleri öğrencilerine verdi, öğrenciler de kalabalığa.
20. Hepsi de yiyip doydular; ve artakalan parçalardan on iki küfe dolusu kaldırdılar.
21. Ve yiyenler, kadınlardan ve çocuklardan başka, yaklaşık beş bin erkekti.
22. Ve hemen sonra İsa, kendisi kalabalıkları salıverirken, öğrencilerini tekneye binmeye ve kendisinden önce karşı yakaya geçmeye zorladı.
23. Kendisi de kalabalıkları salıverdikten sonra, dua etmek için bir dağa tek başına çıktı; ve akşam olduğunda orada yalnızdı.
24. Ama tekne artık denizin ortasında bulunup dalgalarla çalkalanıyordu; çünkü rüzgâr karşıttı.
25. Ve gecenin dördüncü nöbetinde İsa denizin üstünde yürüyerek onlara gitti.
26. Ve öğrenciler O'nu denizin üstünde yürürken görünce, Bu bir ruhtur, diyerek tedirgin oldular; ve korkudan bağırdılar.
27. Ama İsa hemen onlara seslenip, Yüreklenin, benim, korkmayın, dedi.
28. Ve Petrus O'na cevap verip, Ya Rab, dedi, eğer sen isen, buyruk ver de suyun üstünden sana geleyim.
29. O da, Gel, dedi. Ve Petrus tekneden inip İsa'ya gitmek için suyun üstünden yürüdü.
30. Ama rüzgârı şiddetli görünce korktu; ve batmaya başladığında, Ya Rab, beni kurtar, diye bağırdı.
31. Ve İsa hemen elini uzatıp onu tuttu, ve ona, Ey az imanlı, neden kuşku duydun? dedi.
32. Ve onlar tekneye binince rüzgâr dindi.
33. O zaman teknede olanlar gelip, Gerçekten sen Allah'ın Oğlu'sun, diyerek O'na tapındılar.
34. Ve karşıya geçip Genesaret ülkesine geldiler.
35. Ve o yerin adamları O'nu tanıyınca, çevredeki tüm yöreye gönderip illetlilerin hepsini O'na getirdiler;
36. Ve yalnız giysisinin eteğine dokunsunlar diye O'na yalvardılar;  dokunanların hepsi de tamamen iyileşti.
