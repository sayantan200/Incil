1. O günlerde Vaftizci Yahya gelip Yahudiye çölünde vaaz ediyor,
2. Ve, Tövbe edin; çünkü Göğün Krallığı yaklaşmıştır, diyordu.
3. Çünkü İşaya peygamber tarafından, Çölde bağıran birinin sesi: Rab'bin yolunu hazırlayın, O'nun patikalarını düzleyin, diye sözü edilen kişi budur.
4. Ve bu Yahya'nın deve tüyünden elbisesi, belinde de deriden kuşağı vardı; ve yiyeceği çekirge ve yaban balıydı.
5. O zaman Yeruşalim, ve tüm Yahudiye, ve tüm Ürdün yöresi ona çıkıyor,
6. Ve günahlarını itiraf ederek Ürdün'de onun tarafından vaftiz ediliyordu.
7. Ama Ferisiler'le Sadukiler'den birçok kişinin onun vaftizine geldiklerini görünce onlara, Ey engerekler soyu, dedi, gelecek gazaptan kaçmanız için sizi kim uyardı?
8. Onun için tövbeye yaraşır meyveler verin;
9. Ve kendi içinizden, Babamız İbrahim'dir, demeyi düşünmeyin; çünkü ben size derim ki, Allah İbrahim'e şu taşlardan çocuklar çıkarabilir.
10. Ve şimdi de balta ağaçların köküne konulmuştur; bunun için iyi meyve vermeyen her ağaç kesilip ateşe atılır.
11. Gerçi ben sizi tövbe için suyla vaftiz ediyorum; ama benden sonra gelen benden daha güçlüdür, ben O'nun ayakkabılarını taşımaya layık değilim; O sizi Kutsal Ruh'la ve ateşle vaftiz edecek;
12. O'nun yabası elindedir, ve kendi harman yerini tamamen temizleyecek, ve buğdayını ambara toplayacak; ama samanı sönmeyen ateşle yakacak.
13. O zaman İsa, onun tarafından vaftiz edilmek üzere Celile'den Ürdün'e Yahya'nın yanına geldi.
14. Ama Yahya, Benim senin tarafından vaftiz edilmem gerekir, ve sen bana mı geliyorsun? diyerek O'nu önledi.
15. İsa da cevap verip ona, Bırak şimdi öyle olsun, dedi; çünkü tüm doğruluğu yerine getirmek bize öylece yaraşır. O zaman O'nu bıraktı.
16. Ve İsa, vaftiz edilince, hemen sudan çıktı; ve, işte, gökler O'na açıldı, ve Allah'ın Ruhu'nun güvercin gibi inip üzerine konduğunu gördü;
17. Ve işte gökten bir ses, Sevgili Oğlum budur, O'ndan hoşnudum, dedi.
