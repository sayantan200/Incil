1. Ve Yeruşalim'e yaklaşıp Zeytin Dağı'na, Beytfaci'ye geldiklerinde, o zaman İsa iki öğrenci gönderdi,
2. Onlara, Karşınızdaki köye gidin, dedi, ve hemen bağlı bir eşek ve yanında bir sıpa bulacaksınız; onları çözüp bana getirin.
3. Ve eğer bir adam size bir şey söylerse, Rab'bin bunlara ihtiyacı var, dersiniz; ve onları hemen gönderecektir.
4. Bunun hepsi, peygamber aracılığıyla söylenen yerine gelsin diye oldu, dedi ki,
5. Sion kızına bildirin: İşte, senin Kralın, yumuşak huylu, ve bir eşeğe ve bir sıpaya, bir eşek yavrusuna binmiş sana geliyor.
6. Ve öğrenciler gidip İsa'nın kendilerine emrettiği gibi yaptılar,
7. Ve eşekle sıpayı getirdiler, ve üzerlerine giysilerini koydular, ve onu üzerlerine bindirdiler.
8. Ve çok büyük kalabalık giysilerini yola serdi; başkaları da ağaçlardan dallar kesip onları yola seriyorlardı.
9. Ve önden giden ve arkadan gelen kalabalıklar, Davut Oğlu'na Hozana; Rab'bin adıyla gelen kutludur; en yücelerde Hozana, diyerek bağırıyorlardı.
10. Ve Yeruşalim'e girdiği zaman tüm kent, Bu kimdir? diyerek çalkandı.
11. Ve kalabalıklar, Bu, Celile'nin Nasıra'sından İsa peygamber, dediler.
12. Ve İsa Allah'ın Tapınağı'na girdi, ve tapınakta alışveriş edenlerin hepsini dışarı attı, ve para değiştirenlerin masalarını, ve güvercin satanların iskemlelerini devirdi,
13. Ve onlara, Benim evime dua evi denecek, diye yazılmıştır; ama siz onu haydut ini yaptınız, dedi.
14. Ve tapınakta O'na körler ve kötürümler geldi; ve onlara şifa verdi.
15. Ve baş kâhinlerle yazıcılar yaptığı harika şeyleri ve tapınakta, Hozana Davut Oğlu'na, diye bağıran çocukları görünce öfkelendiler,
16. Ve O'na, Bunların ne söylediğini duyuyor musun? dediler. İsa da onlara, Evet, dedi; siz hiç okumadınız mı? Küçük çocukların ve emzikte olanların ağzından övgü tamamladın.
17. Ve onları bırakıp kentten dışarı Beytanya'ya çıktı; ve orada konakladı.
18. Şimdi sabahleyin kente dönerken acıkmıştı.
19. Ve yolda bir incir ağacı görüp ona yaklaştı, ve onda yapraktan başka bir şey bulmadı, ve ona, Sonsuza dek artık senden meyve olmasın, dedi. Ve incir ağacı hemen kurudu.
20. Ve öğrenciler bunu görünce şaşakaldılar, İncir ağacı hemen nasıl kurudu! dediler.
21. İsa cevap verip onlara, Doğrusu size derim ki, dedi, Eğer imanınız olursa ve kuşku duymazsanız, yalnız incir ağacına olanı yapacak değilsiniz, ama şu dağa, Kalk, ve denize atıl, derseniz, olacaktır.
22. Ve iman ederek duada her ne dilerseniz alacaksınız.
23. Ve tapınağa geldiği zaman, öğretmekteyken baş kâhinler ve halkın ihtiyarları O'nun yanına gelip, Bu şeyleri hangi yetkiyle yapıyorsun ve bu yetkiyi sana kim verdi? dediler.
24. Ve İsa cevap verip onlara, Ben de size bir şey soracağım, dedi, eğer onu bana söylerseniz, ben de size bu şeyleri hangi yetkiyle yaptığımı söyleyeceğim.
25. Yahya'nın vaftizi neredendi? Gökten mi, yoksa insanlardan mı? Ve onlar aralarında tartışıp, Eğer, Gökten, dersek, O bize, Öyleyse neden ona inanmadınız? diyecek, dediler.
26. Yok eğer, İnsanlardan, dersek, halktan korkarız; çünkü herkes Yahya'yı peygamber gibi tutuyor.
27. Ve İsa'ya cevap verip, Söyleyemiyoruz, dediler. O da onlara, Ben de size bu şeyleri hangi yetkiyle yaptığımı söylemem, dedi.
28. Ama ne düşünürsünüz? Bir adamın iki oğlu vardı; birincisine gelip, Oğul, git bugün bağımda çalış, dedi.
29. O cevap verip, İstemem, dedi; ama sonradan pişman olup gitti.
30. Ve ikincisine gelip aynı şeyi söyledi. Ve o cevap verip, Ben giderim, efendi, dedi; ve gitmedi.
31. İkisinden hangisi babasının isteğini yerine getirmiş oldu? Onlar O'na, Birincisi, dediler. İsa onlara, Doğrusu size derim ki, Vergi görevlileriyle fahişeler Allah'ın Krallığı'na sizden önce giriyorlar, dedi.
32. Çünkü Yahya size doğruluk yolunda geldi, ve siz ona inanmadınız; ama vergi görevlileriyle fahişeler ona inandılar; ve siz bunu gördüğünüz halde, ona inanmak için sonradan pişman olmadınız.
33. Bir benzetme daha dinleyin: Bir ev sahibi vardı, bağ dikip çevresine çit çekti, ve içinde bir masara kazdı, ve bir kule yaptı, ve onu bağcılara kiralayıp uzak bir ülkeye gitti;
34. Ve meyve zamanı yaklaşınca, onun meyvelerini almaları için kölelerini bağcılara gönderdi.
35. Ve bağcılar onun kölelerini yakalayıp birini dövdüler, ve başkasını öldürdüler, ve bir başkasını taşladılar.
36. O tekrar öncekilerden daha çok başka köleler gönderdi; onlara da aynı şeyi yaptılar.
37. Ama sonunda, Oğluma saygı gösterirler, diyerek onlara oğlunu gönderdi.
38. Ama bağcılar oğlu görünce aralarında, Mirasçı budur; gelin, onu öldürüp mirasına konalım, dediler.
39. Ve onu yakalayıp bağdan dışarı attılar, ve onu öldürdüler.
40. Bunun için bağın sahibi geldiği zaman bu bağcılara ne yapacak?
41. Onlar O'na, Bu şerir adamları korkunç bir şekilde helâk edecek, bağı da ürününü kendisine zamanında verecek olan başka bağcılara kiralayacak, dediler.
42. İsa onlara dedi ki, Yazılar'da hiç okumadınız mı? Yapıcıların reddettikleri taş köşenin baş taşı oldu; Rab'den oldu bu, ve gözlerimizde ne harika!
43. Bu nedenle size derim ki, Allah'ın Krallığı sizden alınacak ve O'nun ürünlerini yetiştiren bir ulusa verilecek.
44. Ve bu taşın üzerine her kim düşerse, paramparça olacak; o da her kimin üzerine düşerse onu ezip toz edecek.
45. Ve baş kâhinlerle Ferisiler O'nun benzetmelerini duyunca kendileri hakkında konuştuğunu anladılar.
46. Ama üzerine eller koymak istedikleri zaman, kalabalıktan korktular, çünkü O'nu peygamber olarak tutuyorlardı.
