1. O zaman Göğün Krallığı, kandillerini alıp güveyi karşılamaya çıkan on bakireye benzeyecek.
2. Ve onlardan beşi akıllı, ve beşi akılsızdı.
3. Akılsız olanlar kandillerini aldılar, ve yanlarına yağ almadılar.
4. Akıllılar ise kandilleriyle birlikte kaplarında yağ aldılar.
5. Güvey gecikince hepsini uyku bastı, ve dalıp uyudular.
6. Ve gece yarısı bir haykırış oldu: İşte, güvey geliyor; onu karşılamaya çıkın.
7. O zaman o bakirelerin hepsi kalkıp kandillerini tazelediler.
8. Ve akılsızlar akıllılara, Bize yağınızdan verin; çünkü kandillerimiz sönüyor, dediler.
9. Ama akıllılar cevap verip, Olmaz, dediler; hem bize hem size yetmeyebilir; en iyisi satıcılara gidin ve kendiniz için satın alın.
10. Ve onlar satın almaya giderken güvey geldi; ve hazır olanlar onunla birlikte düğüne girdiler; ve kapı kapandı.
11. Daha sonra öbür bakireler de gelip, Ya Rab, ya Rab, bize aç, dediler.
12. Ama O cevap verip, Doğrusu size derim ki, Sizi tanımıyorum, dedi.
13. Bu nedenle uyanık olun, çünkü İnsanoğlu'nun geleceği günü ve saati bilmezsiniz.
14. Çünkü Göğün Krallığı, uzak bir ülkeye giderken kölelerini çağırıp mallarını onlara teslim eden bir adam gibidir.
15. Ve birine beş, birine iki, birine de bir talant verdi; her adamın yeteneğine göre; ve hemen yola çıktı.
16. O zaman beş talant alan gidip onlarla ticaret etti, ve beş talant daha kazandı.
17. Ve aynı şekilde iki alan da iki daha kazandı.
18. Ama bir alan gidip yeri kazdı, ve efendisinin parasını sakladı.
19. Uzun bir zaman sonra bu kölelerin efendisi geldi, ve onlarla hesaplaşmaya oturdu.
20. Ve beş talant alan gelip beş talant daha getirdi ve, Efendi, dedi, bana beş talant verdin; işte, onlardan başka beş talant daha kazandım.
21. Efendisi ona, Aferin, iyi ve sadık köle, dedi; sen birkaç şeyüzerine sadık oldun, seni çok şeyler üzerine koyacağım; efendinin sevincine gir.
22. İki talant alan da gelip, Efendi, dedi, bana iki talant teslim ettin; işte, onlardan başka iki talant daha kazandım.
23. Efendisi ona, Aferin, iyi ve sadık köle, dedi; sen birkaç şey üzerine sadık oldun, seni çok şeyler üzerine koyacağım; efendinin sevincine gir.
24. O zaman bir talant almış olan gelip, Efendi, dedi, senin sert bir adam olduğunu biliyordum; ekmediğin yerden biçer, ve saçmadığın yerden devşirirsin;
25. Ve korktum, ve gidip toprakta senin talantını sakladım; işte, malın sende.
26. Efendisi cevap verip ona, Ey şerir ve tembel köle, dedi, benim ekmediğim yerden biçtiğimi, ve saçmadığım yerden devşirdiğimi bilirdin;
27. Bunun için paramı bankacılara vermen gerekirdi, ve geldiğimde benim olanı faiziyle geri alırdım.
28. Bunun için talantı ondan alın, ve on talantı olana verin.
29. Çünkü kimde varsa ona verilecek, ve o bolluk içinde olacak; ama kimde yoksa, kendisinde olan bile ondan alınacak.
30. Ve yararsız köleyi dış karanlığa atın; orada ağlayış ve diş gıcırtısı olacaktır.
31. İnsanoğlu yüceliği içinde tüm kutsal meleklerle birlikte geldiğinde, o zaman yüceliğinin tahtı üzerine oturacak;
32. Ve tüm uluslar onun önünde toplanacak; o da çobanın koyunlarını keçilerden ayırdığı gibi, onları birbirinden ayıracak;
33. Ve koyunları sağına, ama keçileri soluna koyacak.
34. O zaman Kral sağındakilere, Gelin, Babam'ın kutluları, diyecek, dünya kurulduğundan beri sizin için hazırlanan krallığı miras alın;
35. Çünkü acıkmıştım, ve bana yiyecek verdiniz; susamıştım, ve bana içecek verdiniz; yabancıydım, ve beni içeri aldınız;
36. Çıplaktım, ve beni giydirdiniz; hastaydım, ve beni ziyaret ettiniz; hapishanedeydim, ve yanıma geldiniz.
37. O zaman doğrular O'na cevap verip, Ya Rab, diyecekler, biz seni ne zaman aç görüp doyurduk, ya da susuz görüp su verdik?
38. Ne zaman seni yabancı görüp içeri aldık, ya da çıplak görüp giydirdik?
39. Veya seni ne zaman hasta ya da hapishanede görüp yanına geldik?
40. Kral da cevap verip onlara, Doğrusu size derim ki, diyecek, Madem ki bu kardeşlerimden en küçüklerinden birine yaptınız, bana yapmış oldunuz.
41. O zaman solundakilere de diyecek ki, Ey lanetliler, çekilin önümden, iblis ile onun meleklerine hazırlanmış sonsuz ateşe gidin;
42. Çünkü acıkmıştım, ve bana yiyecek vermediniz; susamıştım, ve bana içecek vermediniz;
43. Yabancıydım, ve beni içeri almadınız; çıplaktım, ve beni giydirmediniz; hastaydım, ve hapishanedeydim, ve beni ziyaret etmediniz.
44. O vakit onlar da O'na cevap verip, Ya Rab, diyecekler, seni ne zaman aç, ya da susuz, ya da yabancı, ya da çıplak, ya da hasta, ya da hapishanede gördük de sana hizmet etmedik?
45. O zaman onlara cevap verip, Doğrusu size derim ki, Mademki bu en küçüklerden birine yapmadınız, bana da yapmamış oldunuz, diyecek.
46. Ve bunlar sonsuz cezaya gidecekler, doğrular ise sonsuz yaşama.
