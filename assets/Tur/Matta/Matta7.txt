1. Yargılamayın ki yargılanmayasınız.
2. Çünkü hangi yargıyla yargılarsanız, onunla yargılanacaksınız ve hangi ölçüyle ölçerseniz, size yine onunla ölçülecektir.
3. Ve neden kardeşinin gözündeki çöpü görürsün de kendi gözündeki merteğe bakmazsın?
4. Ya da nasıl kardeşine, Bırak gözünden çöpü çıkarayım, dersin, ve, işte, mertek senin gözünde?
5. Ey ikiyüzlü, önce kendi gözünden merteği çıkar ve o zaman kardeşinin gözünden çöpü çıkarmak için iyi görürsün.
6. Kutsal olanı köpeklere vermeyin ve incilerinizi domuzların önüne atmayın ki, onları ayakları altında çiğnemesinler ve dönüp sizi parçalamasınlar.
7. Dileyin ve size verilecektir; arayın, ve bulacaksınız; kapıyı çalın, ve size açılacaktır;
8. Çünkü her dileyen alır; ve arayan bulur; ve kapıyı çalana açılır.
9. Yahut sizden hangi adam var ki, eğer oğlu ondan ekmek isterse, ona taş verir?
10. Ya da balık isterse, ona yılan verir?
11. Öyleyse, eğer kötü olan sizler çocuklarınıza iyi armağanlar vermeyi biliyorsanız, gökteki Babanız kendisinden dileyenlere, ne kadar daha çok iyi şeyler verecektir?
12. Onun için insanların size her ne şeyler yapmalarını istiyorsanız, siz de onlara öyle yapın; çünkü yasa ve peygamberler budur.
13. Dar kapıdan girin; çünkü yıkıma götüren kapı geniş ve yol enlidir ve ondan girenler çoktur.
14. Çünkü yaşama götüren kapı dar ve yol ensizdir, ve onu bulanlar azdır.
15. Sahte peygamberlerden sakının, onlar size koyun kıyafetinde gelirler, ama içten yırtıcı kurtlardır.
16. Onları meyvelerinden tanıyacaksınız. İnsanlar dikenlerden üzüm, ya da devedikenlerinden incir toplarlar mı?
17. Böylece her iyi ağaç iyi meyve verir; ama çürük ağaç kötü meyve verir.
18. İyi ağaç kötü meyve veremez, ne de çürük ağaç iyi meyve verebilir.
19. İyi meyve vermeyen her ağaç kesilir ve ateşe atılır.
20. Bunun için onları meyvelerinden tanıyacaksınız.
21. Bana Ya Rab, ya Rab, diyen herkes Göğün Krallığı'na girecek değildir; ama gökteki Babam'ın isteğini yapan girecektir.
22. O günde birçokları bana, Ya Rab, ya Rab, diyecekler, senin adınla peygamberlik etmedik mi? Ve senin adınla iblisler kovmadık mı? Ve senin adınla birçok harika işler yapmadık mı?
23. Ve o zaman ben onlara açıkça söyleyeceğim: Ben sizi hiç tanımadım; yanımdan gidin, ey fesat işleyenler.
24. Bunun için her kim benim bu sözlerimi işitip onları yaparsa, onu evini kaya üzerinde kuran akıllı adama benzetirim;
25. Ve yağmur yağdı, ve seller geldi, ve yeller esti, ve o eve saldırdılar; ve yıkılmadı; çünkü kaya üzerine kurulmuştu.
26. Ve benim bu sözlerimi işiten ve onları yapmayan herkes evini kum üzerinde kuran budala adama benzetilecektir;
27. Ve yağmur yağdı, ve seller geldi, ve yeller esti, ve o eve saldırdılar; ve yıkıldı; ve onun yıkımı büyük oldu.
28. Ve vaki oldu ki, İsa bu sözleri bitirince, halk O'nun öğretisine şaşıp kaldı;
29. Çünkü onlara yazıcılar gibi değil, yetkili biri gibi öğretiyordu.
