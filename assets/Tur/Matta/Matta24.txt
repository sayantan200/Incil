1. Ve İsa çıkıp tapınaktan ayrıldı; ve öğrencileri, tapınağın binalarını O'na göstermek için yanına geldiler.
2. Ve İsa onlara, Tüm bu şeyleri görmüyor musunuz? dedi; doğrusu size derim ki, Burada taş üstünde taş kalmayacak, hepsi yıkılacak.
3. Ve Zeytin Dağı'nda otururken, öğrenciler yalnız olarak O'na gelip, Bize söyle, dediler, bu şeyler ne zaman olacak? Ve senin gelişinin, ve dünyanın sonunun belirtisi ne olacak?
4. İsa da cevap verip onlara, Sakın hiçbir adam sizi saptırmasın, dedi.
5. Çünkü birçokları, Mesih benim, diyerek benim adımla gelip birçoklarını saptıracaklar.
6. Ve	savaşlar	ve savaş	söylentileri duyacaksınız; sakın tedirgin olmayın; çünkü bütün bu şeylerin olması gerekir, ama daha sonu değildir.
7. Çünkü ulus ulusa karşı, ve krallık krallığa karşı kalkacak; ve yer yer kıtlıklar, ve vebalar, ve depremler olacak.
8. Bütün bunlar elemlerin başlangıcıdır.
9. O zaman acı çektirmek için sizi teslim edecekler, ve sizi öldürecekler; ve benim adımdan ötürü tüm uluslarca nefret edileceksiniz.
10. Ve o zaman birçokları sürçecek, ve birbirlerini ele verecek, ve birbirlerinden nefret edecekler.
11. Ve birçok sahte peygamber kalkacak, ve birçoklarını saptıracaklar.
12. Ve fesadın çoğalmasından ötürü birçoklarının sevgisi soğuyacak.
13. Ama sona kadar dayanan, o kurtulacaktır.
14. Ve krallığın bu İncil'i, tüm uluslara bir tanıklık için bütün dünyada vaaz edilecek; ve o zaman son gelecektir.
15. Bunun için Daniel peygamberin aracılığıyla sözü edilen yıkıcılık iğrençliğinin kutsal yerde durduğunu gördüğünüzde, (her kim okursa, anlasın)
16. O zaman Yahudiye'de olanlar dağlara kaçsın;
17. Damda olan, kendi evinden bir şey almaya aşağı inmesin;
18. Ve tarlada olan, giysisini almak için geri dönmesin.
19. Ve o günlerde gebe ve emzikli olanların vay haline!
20. Ama dua edin ki, kaçışınız kışa ya da Şabat gününe rastlamasın;
21. Çünkü o zaman öyle büyük bir sıkıntı olacak ki, dünyanın başlangıcından bu yana böylesi olmamış, ondan sonra da olmayacak.
22. Ve o günler kısaltılmamış olsaydı, hiç et beden kurtulmayacaktı; ama seçilmişler uğruna o günler kısaltılacaktır.
23. O zaman eğer bir adam size, İşte, Mesih burada, ya da şurada, derse, inanmayın.
24. Çünkü sahte mesihler, ve sahte peygamberler kalkacak, ve büyük belirtiler ve harikalar gösterecekler; öyle ki, mümkünse, seçilmişleri bile saptıracaklar.
25. İşte, size önceden söylemiş bulunuyorum.
26. Bunun için eğer size, İşte, O çöldedir, derlerse çıkmayın; İşte, O gizli odalardadır, derlerse inanmayın.
27. Çünkü şimşeğin doğudan çıkıp batıya kadar parladığı gibi, İnsanoğlu'nun gelişi de öyle olacaktır.
28. Çünkü leş neredeyse kartallar orada toplanacak.
29. O günlerin sıkıntısından hemen sonra, güneş kararacak ve ay ışığını vermeyecek, ve yıldızlar gökten düşecek, ve göklerin kudretleri sarsılacak;
30. Ve o zaman İnsanoğlu'nun belirtisi gökte görünecek ve o zaman yeryüzünün tüm kabileleri dövünecek, ve İnsanoğlu'nun kudretle ve büyük yücelikle göğün bulutlarında geldiğini görecekler.
31. Ve meleklerini borunun büyük sesiyle gönderecek ve onlar, O'nun seçilmişlerini göğün bir ucundan öbür ucuna kadar dört yelden bir araya toplayacaklar.
32. Şimdi incir ağacından benzetme öğrenin: Dalı yumuşayıp yaprakları sürünce, yazın yakın olduğunu bilirsiniz;
33. Böylece aynı şekilde siz, tüm bu şeyleri görünce, bilin ki o yakındır, kapılarda bile.
34. Doğrusu size derim ki, Bütün bu şeyler yerine gelinceye dek bu kuşak geçmeyecektir.
35. Gök ve yer geçip gidecek, ama benim sözlerim geçmeyecektir.
36. Ama o gün ve saat hakkında hiçbir adam bilmez, göğün melekleri bile, ancak yalnız Babam bilir.
37. Ama Nuh'un günleri nasıl idiyse, İnsanoğlu'nun gelişi de öyle olacak.
38. Çünkü tufandan önceki o günlerde, Nuh'un gemiye bindiği güne dek yiyip içiyor, evlenip evlendiriliyorlardı,
39. Ve tufan gelip hepsini alıp götürünceye dek bilmediler; İnsanoğlu'nun gelişi de öyle olacak.
40. O zaman tarlada iki kişi bulunacak; biri alınacak, ve öbürü bırakılacak.
41. Değirmende öğüten iki kadın olacak; biri alınacak, ve öbürü bırakılacak.
42. Bu nedenle uyanık olun; çünkü Rabbinizin hangi saatte geleceğini bilmezsiniz.
43. Ama şunu bilin ki, eğer ev sahibi hırsızın hangi nöbette geleceğini bilseydi, uyanık durup evini delmeye bırakmazdı.
44. Bunun için	siz de hazır olun; çünkü düşünmediğiniz saatte İnsanoğlu gelir.
45. Öyleyse, onlara vaktinde yiyecek vermek için kendi ev halkı üzerine, efendisinin koymuş olduğu sadık ve akıllı köle kimdir?
46. Efendisi geldiğinde böyle yapmakta bulacağı o köleye ne mutlu.
47. Doğrusu size derim ki, Onu tüm malları üzerinde yetkili kılacak.
48. Yok eğer o kötü köle yüreğinde, Efendim gecikiyor, der
49. Ve yoldaşlarını dövmeye, ve sarhoşlarla birlikte yiyip içmeye başlarsa,
50. O kölenin efendisi, beklemediği bir günde ve bilmediği bir saatte gelecek,
51. Ve onu iki parça edecek, ve onun payını ikiyüzlülerle birlikte verecek; orada ağlayış ve diş gıcırtısı olacak.
