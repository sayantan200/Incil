1. Şabat'ın sonunda, haftanın ilk gününe doğru, tan yeri ağarırken, Mecdelli Meryem ile öbür Meryem mezarı görmeye geldiler.
2. Ve, işte, büyük bir deprem oldu; çünkü Rab'bin meleği gökten indi, ve gelip kapıdan taşı yuvarladı, ve üstüne oturdu.
3. Çehresi şimşek gibi, ve giysisi kar gibi beyazdı;
4. Ve onun korkusundan kolcular titreyip ölü gibi oldular.
5. Ve melek cevap verip kadınlara, Siz korkmayın, dedi; çünkü çarmıha gerilmiş olan İsa'yı aradığınızı biliyorum.
6. O burada değildir; çünkü söylemiş olduğu gibi dirildi. Gelin, Rab'bin yattığı yeri görün.
7. Ve çabuk gidip O'nun ölüler arasından dirildiğini öğrencilerine bildirin; ve, işte, O sizden önce Celile'ye gidiyor; O'nu orada göreceksiniz; işte, ben size söyledim.
8. Ve onlar korku ve büyük sevinçle çabucak mezardan ayrıldılar; ve O'nun öğrencilerine haber vermeye koştular.
9. Ve öğrencilerine bildirmeye giderlerken, işte, İsa onları karşılayıp, Selam size, dedi. Onlar da yaklaşıp ayaklarına sarıldılar, ve O'na tapındılar.
10. O zaman İsa onlara, Korkmayın, dedi; gidip kardeşlerime söyleyin ki, Celile'ye gitsinler, ve beni orada görecekler.
11. Şimdi onlar giderken, işte, kolculardan bazıları kente gelip vaki olan tüm şeyleri baş kâhinlere bildirdiler.
12. Ve onlar ihtiyarlarla toplanıp danıştıktan sonra askerlere çok miktarda para vererek
13. Dediler ki, Öğrencileri geceleyin geldi, biz uyurken O'nu çaldılar, deyin.
14. Ve eğer bu valinin kulağına gidecek olursa, biz onu kandırırız, ve sizi emin kılarız.
15. Böylece parayı alıp kendilerine öğretildiği gibi yaptılar; ve bu söylenti bugüne dek Yahudiler arasında yayılmıştır.
16. O zaman on bir öğrenci Celile'ye, İsa'nın kendilerine bildirdiği dağa gittiler.
17. Ve O'nu gördükleri zaman, O'na tapındılar; ama bazısı kuşku duydu.
18. Ve İsa yanlarına geldi ve onlara seslenip, Gökte ve yeryüzünde tüm kudret bana verildi, dedi.
19. Bu nedenle gidin, ve tüm uluslara öğretin, onları Baba, ve Oğul, ve Kutsal Ruh'un adıyla vaftiz edin;
20. Size emrettiğim tüm şeyleri tutmaları için onlara öğretin; ve, işte, ben her zaman, ta dünyanın sonuna değin sizinle birlikteyim. Âmin.
