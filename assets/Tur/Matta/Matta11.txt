1. Ve vaki oldu ki, İsa on iki öğrencisine emir vermeyi bitirdikten sonra, onların kentlerinde öğretmek ve vaaz etmek için oradan ayrıldı.
2. Şimdi Yahya Mesih'in işlerini hapishanede duyunca öğrencilerinden ikisini gönderip
3. Ona, Gelecek olan sen misin, yoksa başkasını mı bekleyelim? dedi.
4. İsa cevap verip onlara, Gidin, dedi, ve işittiğiniz ve gördüğünüz şeyleri Yahya'ya tekrar bildirin:
5. Körler görüyor, ve topallar yürüyor, cüzamlılar temiz kılınıyor, ve sağırlar işitiyor, ölüler diriltiliyor, ve fakirlere İncil vaaz ediliyor.
6. Ve her kim bende sürçmezse, ona ne mutlu.
7. Ve onlar giderken, İsa kalabalıklara Yahya hakkında söylemeye başladı: Çöle ne görmeye çıktınız? Rüzgârda sallanan bir kamış mı?
8. Ama ne görmeye çıktınız? Yumuşak giysilere bürünmüş bir adam mı? işte, yumuşak giysiler giyenler kralların evlerindedir.
9. Ama ne görmeye çıktınız? Bir peygamber mi? evet, size derim, ve peygamberden üstün olanı.
10. Çünkü, işte, senin yüzünün önünden habercimi gönderiyorum, senin önünde senin yolunu hazırlayacak, diye kendisi için yazılmış olan budur.
11. Doğrusu size derim ki, Kadınlardan doğanlar arasında Vaftizci Yahya'dan daha büyüğü kalkmamıştır; ama Göğün Krallığı'nda en küçük olan ondan daha büyüktür.
12. Ve Vaftizci Yahya'nın günlerinden bu yana Göğün Krallığı zorlanıyor, ve zorlular onu ele geçiriyorlar.
13. Çünkü tüm peygamberler ve yasa Yahya'ya dek peygamberlik ettiler.
14. Ve eğer onu kabul etmek isterseniz, gelecek olan İlyas odur.
15. İşitecek kulakları olan işitsin.
16. Ama bu kuşağı neye benzeteyim? Çarşılarda oturup arkadaşlarına,
17. Biz size kaval çaldık, ve siz oynamadınız; size ağıt okuduk, ve siz dövünmediniz, diye seslenen çocuklara benzer.
18. Çünkü Yahya geldi; ne yiyor, ne içiyor; ve, Onda bir iblis var, diyorlar.
19. İnsanoğlu geldi; yiyor da, içiyor da; ve, İşte obur ve şaraba düşkün adam, vergi görevlilerinin ve günahkârların dostu, diyorlar. Ama bilgelik kendi çocuklarıyla doğrulandı.
20. O zaman kendi güçlü işlerinin çoğunun yapılmış olduğu kentleri, tövbe etmedikleri için azarlamaya başladı:
21. Vay haline, ey Horazin! Vay haline, ey Beytsayda! çünkü sizde yapılan güçlü işler eğer Sur ve Sayda'da yapılmış olsaydı, onlar çoktan çul ve külde tövbe ederlerdi.
22. Ama size derim ki, Yargı gününde Sur ve Sayda'nın hali sizinkinden daha dayanılır olacak.
23. Ve sen, ey göğe dek yüceltilmiş olan Kefernahum, cehenneme dek indirileceksin; çünkü sende yapılan güçlü işler Sodom'da yapılmış olsaydı, o bugüne dek ayakta kalırdı.
24. Ama size derim ki, Yargı gününde Sodom ülkesinin hali seninkinden daha dayanılır olacak.
25. O sırada İsa cevap verip dedi ki, Sana şükrederim, Ey Baba, göğün ve yerin Rab'bi, çünkü bu şeyleri bilge ve akıllı kişilerden gizledin, ve onları küçük çocuklara açtın.
26. Evet, Baba; çünkü gözün önünde böylece iyi göründü.
27. Her şey Babam tarafından bana teslim edildi; ve Oğul'u hiçbir adam bilmez, ancak Baba bilir; ve hiçbir adam Baba'yı bilmez, ancak Oğul ve Oğul'un kendisine O'nu açıklamak istediği kişi bilir.
28. Ey bütün emek çekenler ve yükleri ağır olanlar, bana gelin, ve ben size rahat veririm.
29. Boyunduruğumu takının, ve benden öğrenin; çünkü ben yumuşak huylu ve alçakgönüllüyüm; ve canlarınıza rahat bulursunuz.
30. Çünkü boyunduruğum kolay, ve yüküm hafiftir.
