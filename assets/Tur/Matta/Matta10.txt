1. Ve on iki öğrencisini yanına çağırıp onlara kirli ruhlara karşı kudret verdi ki, onları kovsunlar, ve her tür hastalığı ve her tür illeti iyileştirsinler.
2. Şimdi on iki elçilerin adları şunlardır: Birincisi, Petrus denilen Simon, ve kardeşi Andreas; Zebedi'nin oğlu Yakup, ve kardeşi Yuhanna;
3. Filipus, ve Bartolomeos; Tomas, ve vergi görevlisi Matta; Alfeos oğlu Yakup, ve Taddeos adıyla bilinen Lebbeos;
4. Kenanlı Simon, ve O'nu hem de ele veren Yahuda İskariyot.
5. İsa bu on iki kişiyi gönderdi, ve onlara emredip, Centiller yoluna gitmeyin, dedi, ve Samiriyeliler'in hiçbir kentine girmeyin.
6. Ama daha çok İsrail evinin kaybolmuş koyunlarına gidin.
7. Ve giderken, Göğün Krallığı yakındır, diyerek vaaz edin.
8. Hastalara şifa verin, cüzamlıları temiz kılın, ölüleri diriltin, iblisleri kovun; karşılıksız aldınız, karşılıksız verin.
9. Keselerinizde ne altın, ne gümüş, ne bakır sağlayın;
10. Yolculuk için ne torba, ne iki mintan, ne ayakkabılar, ne de değnekler; çünkü işçi kendi yiyeceğini hak eder.
11. Ve herhangi kent ya da köye girerseniz, içinde kimin saygıdeğer olduğunu sorun; ve ayrılıncaya dek orada kalın.
12. Ve bir evin içine gelince, onu selamlayın.
13. Ve eğer o ev saygıdeğer ise, esenliğiniz onun üzerine gelsin; ama saygıdeğer değilse, esenliğiniz size geri dönsün.
14. Ve her kim sizi kabul etmez ve sözlerinizi dinlemezse, o evden ya da kentten çıkarken ayaklarınızın tozunu silkin.
15. Doğrusu size derim ki, Yargı gününde Sodom ve Gomorra ülkesinin hali o kentin halinden daha dayanılır olacak.
16. İşte, sizi koyunlar gibi kurtların arasına gönderiyorum; bu nedenle yılan gibi akıllı, ve güvercin gibi zararsız olun.
17. Ama insanlardan sakının; çünkü sizi kurullara teslim edecekler ve havralarında sizi kamçılayacaklar;
18. Ve benim uğruma, onlara ve Centiller'e karşı tanıklık için, valilerin ve kralların önüne getirileceksiniz.
19. Ama sizleri teslim ettikleri zaman, nasıl ya da ne söyleyeceksiniz diye kaygılanmayın; çünkü ne söyleyeceğiniz o saatte size verilecektir.
20. Çünkü konuşan siz değilsiniz, ama içinizde konuşan Babanız'ın Ruhu'dur.
21. Ve kardeş kardeşi ve baba çocuğu ölüme teslim edecek; ve çocuklar ana babalarına karşı kalkacak, ve onları öldürtecekler.
22. Ve benim adımdan ötürü tüm insanlar tarafından nefret edileceksiniz; ama sona kadar dayanan kurtulacaktır.
23. Ama bu kentte size zulmettikleri zaman, ötekine kaçın; çünkü doğrusu size derim ki, İnsanoğlu gelinceye dek Israil'in kentlerini dolaşmış olmayacaksınız.
24. Öğrenci öğretmeninden üstün değildir, ne de köle efendisinden üstündür.
25. Öğrenciye öğretmeni gibi, köleye de efendisi gibi olması yeterlidir. Eğer evin sahibine Beelzebub dedilerse, onun ev halkına ne kadar daha çok diyecekler?
26. Onun için onlardan korkmayın; çünkü açığa çıkarılmayacak örtülü ve bilinmeyecek gizli hiçbir şey yoktur.
27. Size karanlıkta söylediğimi aydınlıkta söyleyin ve kulağa fısıldananı damlar üstünde vaaz edin.
28. Ve bedeni öldüren, ama canı öldüremeyenlerden korkmayın; ama daha çok hem canı hem bedeni cehennemde helâk edebilenden korkun.
29. İki serçe bir kuruşa satılmıyor mu? Ve Babanız olmaksızın onlardan hiçbiri yere düşmez.
30. Ama başınızdaki saçlar bile hep sayılıdır.
31. Onun için korkmayın, siz birçok serçeden daha değerlisiniz.
32. Bunun için, her kim beni insanların önünde ikrâr ederse, ben de onu  gökteki Babam'ın önünde ikrar edeceğim.
33. Ama her kim beni insanların önünde inkâr ederse, ben de onu gökteki Babam'ın önünde inkâr edeceğim.
34. Yeryüzüne barış salmaya geldiğimi sanmayın; ben barış değil, kılıç salmaya geldim.
35. Çünkü ben adamla babasının, ve kızla annesinin, ve gelinle kaynanasının arasına ayrılık koymaya geldim.
36. Ve insanın düşmanları kendi ev halkı olacaktır.
37. Babayı ya da anneyi benden çok seven bana layık değildir; ve oğlu ya da kızı benden çok seven bana layık değildir.
38. Ve çarmıhını alıp ardımdan gelmeyen bana layık değildir.
39. Hayatını bulan onu kaybedecektir; ve benim uğruma hayatını kaybeden onu bulacaktır.
40. Sizi kabul eden beni kabul eder, ve beni kabul eden beni göndereni kabul eder.
41. Bir peygamberi peygamber adına kabul eden, peygamber karşılığını alacaktır; ve bir doğru adamı doğru adam adına kabul eden, doğru adam karşılığını alacaktır.
42. Ve her kim bu küçüklerden birine, öğrenci adına sadece bir bardak soğuk su içirirse, doğrusu size derim ki, karşılığını hiç kaybetmeyecektir.
