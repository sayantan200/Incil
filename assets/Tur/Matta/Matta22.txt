1. Ve İsa cevap verip onlara yine benzetmelerle seslenerek dedi ki,
2. Göğün Krallığı oğlu için düğün şöleni yapan bir krala benzer.
3. Ve düğün şölenine davet edilmiş olanları çağırmak için kölelerini gönderdi; ve onlar gelmek istemediler.
4. Yine başka köleler gönderip dedi ki, Davetlilere söyleyin: İşte, ziyafetimi hazırladım; sığırlarım ve besili hayvanlarım kesildi, ve her şey hazırdır; gelin düğün şölenine.
5. Ama onlar aldırış etmeyip kendi yollarına gittiler, biri tarlasına, bir başkası da ticaretine;
6. Ve geri kalanlar onun kölelerini yakalayıp hakaret ettiler, ve onları öldürdüler.
7. Ama kral bunu işitince öfkelendi ve ordularını gönderip o katilleri helâk etti, kentlerini de yaktı.
8. O zaman kölelerine, Düğün şöleni hazırdır, ama çağrılmış olanlar layık değildi, dedi.
9. Onun için yol kavşaklarına gidin, ve kaç kişi bulursanız düğün şölenine çağırın.
10. Böylece o köleler yollara çıktılar, ve hem kötü, hem iyi kaç kişi buldularsa hepsini topladılar; ve düğün yeri konuklarla doldu.
11. Ve kral konukları görmeye geldiğinde, orada düğün elbisesiyle giyinmemiş bir adam gördü;
12. Ve ona, Arkadaş, dedi, üzerinde düğün elbisesi olmadan buraya nasıl girdin? Ve onun dili tutuldu.
13. O zaman kral hizmetçilere, Onun ellerini ve ayaklarını bağlayın, dedi, ve onu alıp götürün, ve onu dış karanlığa atın; orada ağlayış ve diş gıcırtısı olacaktır.
14. Çünkü çağrılanlar çok, ama seçilenler azdır.
15. O zaman Ferisiler gidip O'nu kendi sözüyle nasıl tuzağa düşürebileceklerini danıştılar.
16. Ve Hirodesçilerle birlikte kendi öğrencilerini O'na göndererek, Ey Öğretmen, dediler, senin gerçek olduğunu, ve Allah'ın yolunu gerçekten öğrettiğini, ve hiçbir adamı kayırmadığını biliyoruz; çünkü insanların şahsına bakmazsın.
17. Bunun için söyle bize, ne düşünüyorsun? Sezar'a vergi vermek yasal mı, yoksa değil mi?
18. Ama İsa onların şerrini anlayıp, Ey ikiyüzlüler, dedi, neden beni deniyorsunuz?
19. Bana vergi parasını gösterin. Ve O'na bir dinar getirdiler.
20. O da onlara, Bu suret ve yazı kimindir? dedi.
21. Onlar kendisine, Sezar'ın, dediler. O zaman O onlara, Öyleyse, Sezar'ın şeylerini Sezar'a; ve Allah'ın şeylerini Allah'a verin, dedi.
22. Bu sözleri duyunca şaştılar, ve O'nu bırakıp gittiler.
23. Diriliş yoktur diyen Sadukiler aynı gün O'na geldiler, ve kendisine sorup,
24. Ey Öğretmen, dediler, Musa demiştir ki, Eğer bir adam çocuğu olmadan ölürse, kardeşi onun karısını alacak ve kardeşine tohum yetiştirecektir.
25. Şimdi bizde yedi kardeş vardı; ve birincisi evlendi ve öldü, ve soyu olmadığından karısını kardeşine bıraktı;
26. İkincisi de, üçüncüsü de, yedincisine kadar hep böyle ettiler.
27. Ve hepsinden sonra kadın da öldü.
28. Bunun için dirilişte bu yediden hangisinin karısı olacak? Çünkü hepsi onu aldılar.
29. İsa cevap	verip onlara, Siz	Yazılar'ı ve Allah'ın kudretini bilmediğinizden yanılıyorsunuz, dedi.
30. Çünkü dirilişte ne evlenirler ne de evlendirilirler, ama gökte olan Allah'ın melekleri gibidirler.
31. Ama ölülerin dirilmesi konusunda, Allah'ın size söylediği şu sözü okumadınız mı?
32. Ben İbrahim'in Allah'ı ve İshak'ın Allah'ı, ve Yakup'un Allah'ıyım. Allah ölülerin değil, dirilerin Allah'ıdır.
33. Ve kalabalık bunu işitince, O'nun öğretisine şaşıp kaldı.
34. Ama Ferisiler O'nun Sadukiler'i susturduğunu duyunca bir araya toplandılar.
35. O zaman onlardan biri, bir yasa uzmanı, O'nu deneyerek kendisine bir soru sorup,
36. Ey Öğretmen, dedi, yasada büyük emir hangisidir?
37. İsa ona dedi ki, Allah'ın Rab'bi tüm yüreğinle, ve tüm canınla, ve tüm aklınla seveceksin.
38. Birinci ve büyük emir budur.
39. Ve ikincisi ona benzer: Komşunu kendin gibi seveceksin.
40. Tüm yasa ve peygamberler bu iki emre dayanır.
41. Ferisiler toplu haldeyken, İsa onlara sorup,
42. Mesih'le ilgili olarak ne düşünüyorsunuz? O kimin oğludur? dedi. Onlar O'na, Davut'un Oğlu, dediler.
43. O onlara dedi ki, Öyleyse Davut nasıl ruhta O'na Rab diyerek şunları söyler?
44. RAB Rabbim'e dedi ki, Ben düşmanlarını ayaklarına basamak koyuncaya dek, sağımda otur.
45. O zaman eğer Davut O'na Rab diyorsa, O nasıl onun oğlu olur?
46. Ve hiçbir adam O'na bir söz cevap veremedi, ne de o günden sonra artık bir adam O'na soru sormaya cesaret edebildi.
