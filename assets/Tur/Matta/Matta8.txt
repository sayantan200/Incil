1. Dağdan inince büyük kalabalıklar O'nun ardından gittiler.
2. Ve, işte, bir cüzamlı gelip, Ya Rab, eğer istersen, beni temiz kılabilirsin, diyerek O'na tapındı.
3. Ve İsa elini uzatıp ona dokundu, İsterim; temiz ol, dedi. Ve cüzamı hemen temizlendi.
4. Ve İsa ona, Sakın hiçbir adama söyleme, dedi; ama git, kendini kâhine göster ve onlara tanıklık için Musa'nın emrettiği armağanı sun.
5. Ve İsa Kefernahum'a girdiği zaman, O'na bir yüzbaşı geldi, kendisine yalvarıp,
6. Ya Rab, dedi, uşağıma inme indi, evde yatıyor, korkunç acı çekiyor.
7. İsa da ona, Gelip ona şifa vereceğim, dedi.
8. Yüzbaşı cevap verip, Ya Rab, ben layık değilim ki, damımın altına giresin, dedi; ama ancak sözü söyle ve uşağım şifa bulur.
9. Çünkü ben buyruk altında bir adamım ve benim altımda askerler var; ve şu adama, Git, derim, ve o gider; ve bir diğerine, Gel, derim, ve o gelir; ve köleme, Şunu yap, derim, ve o onu yapar.
10. İsa bunu duyunca hayran kaldı ve izleyenlere, Doğrusu size derim ki, İsrail'de bile böylesi büyük iman bulmadım, dedi.
11. Ve size derim ki, Doğu ve batıdan birçokları gelecek, ve Göğün Krallığı'nda İbrahim'le, ve İshak'la, ve Yakup'la birlikte oturacaklar.
12. Ama krallığın çocukları dış karanlığa atılacak; orada ağlayış ve diş gıcırtısı olacak.
13. Ve İsa yüzbaşıya, Git ve sana iman ettiğin gibi olsun, dedi. Ve uşağı o saatte şifa buldu.
14. Ve İsa Petrus'un evine geldiğinde, onun kaynanasını yatmış ve ateşler içinde gördü.
15. Ve onun eline dokundu ve ateşi düştü; ve kalkıp onlara hizmet etti.
16. Akşam olunca, iblislere tutulmuş birçok kişiyi O'na getirdiler; ve O, sözüyle ruhları kovdu, ve hastaların hepsine şifa verdi.
17. Bu, İşaya peygamber aracılığıyla söylenen şu söz yerine gelsin diye oldu: Zayıflıklarımızı kendisi aldı ve hastalıklarımızı yüklendi.
18. Şimdi İsa, çevresinde büyük kalabalıklar görünce, karşı yakaya geçilmesini emretti.
19. Ve bir yazıcı gelip O'na, Öğretmen, her nereye gidersen ardından geleceğim, dedi.
20. Ve İsa ona, Tilkilerin inleri, ve hava kuşlarının yuvaları var; ama İnsanoğlu'nun başını yaslayacak yeri yoktur, dedi.
21. Ve öğrencilerinden başka biri O'na, Ya Rab, bana izin ver, önce   gideyim ve babamı gömeyim, dedi.
22. Ama İsa ona, Sen ardımdan gel, dedi ve bırak ölüleri, kendi ölülerini gömsünler.
23. Ve bir tekneye binince, öğrencileri de ardından bindiler.
24. Ve, işte, denizde büyük bir fırtına oldu, öyle ki, tekne dalgalarla kaplandı; ama O uyuyordu.
25. Ve öğrencileri O'na gelip, Ya Rab, bizi kurtar, mahvoluyoruz, diyerek    O'nu uyandırdılar.
26. O da onlara, Ey az imanlılar, neden korkuyorsunuz? dedi. O zaman kalkıp rüzgarları ve denizi azarladı ve büyük bir limanlık oldu.
27. Ama adamlar hayret içinde kalıp, Bu nasıl bir adam ki, rüzgarlar ve deniz bile buyruğuna uyuyorlar! dediler.
28. Ve karşı yakaya Gergesiler'in memleketine vardığında, iblislere tutulmuş iki kişi mezarlardan çıkarak O'nu karşıladılar; pek kudurgan olduklarından, o yoldan hiçbir adam geçemiyordu.
29. Ve, işte, Ey İsa, Allah'ın Oğlu, bizimle neyin var? diye bağırdılar; buraya vaktinden önce bize azap etmeye mi gedin?
30. Ve onlardan epey uzakta otlamakta olan sayısı çok bir domuz sürüsü vardı.
31. Böylece iblisler O'na, Eğer bizi kovacaksan, domuz sürüsüne girmemize izin ver, diye yalvardılar.
32. O da onlara, Gidin, dedi. Ve onlar çıkıp domuz sürüsüne girdiler; ve, işte, tüm domuz sürüsü uçurumdan aşağı denize şiddetle koşup sularda telef   oldu.
33. Ve onları güdenler kaçtı, ve kente kendi yollarına gidip her şeyi, ve iblislere tutulmuş olanların başına gelenleri anlattılar.
34. Ve, işte, tüm şehir İsa'yı karşılamaya çıktı; ve O'nu görünce, sınırlarından çekilmesi için kendisine yalvardılar.
