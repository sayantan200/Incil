1. Allah'ın isteğiyle İsa Mesih'in elçisi Pavlus, ve kardeşimiz Timoteos, tüm Ahaya'da bulunan kutsalların hepsi ile Korint'teki Allah'ın kilisesine:
2. Babamız Allah'tan ve Rab İsa Mesih'ten size inayet ve selamet olsun.
3. Allah, yani Rabbimiz İsa Mesih'in Babası, merhametlerin Babası, ve tüm tesellinin Allah'ı kutlu olsun;
4. Allah tarafından teselli edildiğimiz teselliyle bir sıkıntıda olanları teselli edebilmemiz için bizi tüm sıkıntımızda teselli ediyor.
5. Çünkü Mesih'in elemleri bizde bollaştığı gibi, tesellimiz de Mesih aracılığıyla böylece bollaşıyor.
6. Ve eğer sıkıntı çekiyorsak, bizim çekmekte olduğumuz elemlerin aynısına dayanmanızda etkin olan teselliniz ve kurtuluşunuz içindir ve eğer teselli ediliyorsak, bu sizin teselliniz ve kurtuluşunuz içindir.
7. Ve elemlere olduğunuz gibi, teselliye de ortak olacağınızı bilerek sizin için olan umudumuz sabittir.
8. Çünkü, ey kardeşler, Asya'da çektiğimiz sıkıntıdan habersiz kalmanızı istemiyoruz; aşırı derecede, gücümüzün üstünde yüklendik, öylesine ki, hayattan bile umudu kestik;
9. Ama içimizde ölüm yargısı vardı, öyle ki, kendimize değil, ama ölüleri dirilten Allah'a güvenelim;
10. O bizi böylesine büyük ölümden azat etti, ve azat ediyor; bundan böyle de bizi azat edecek diye O'na güveniyoruz;
11. Siz de bizim için duayla yardım edersiniz, öyle ki, birçok kişi aracılığıyla bize verilen armağan için bizim uğrumuza çok kimseler tarafından şükürler sunulsun.
12. Çünkü bizim sevinmemiz şudur: dünyada ve özellikle size karşı sadelikle ve takvasal içtenlikle, et bedensel bilgelikle değil, ama Allah'ın inayetiyle hareket ettiğimize vicdanımızın tanıklığıdır.
13. Çünkü size okuduğunuz, ya da tanıdığınız şeylerden başka şeyler yazmıyoruz; ve umarım sona kadar tanıyacaksınız;
14. Nitekim bizi bir parça da tanıdınız; şöyle ki, Rabbimiz İsa'nın gününde bizim övüncümüz siz olduğunuz gibi, sizin övüncünüz de biziz.
15. Ve bu güvenle, ikinci nimete kavuşmanız için önce size gelmek,
16. Ve sizden Makedonya'ya geçmek, ve yine Makedonya'dan size gelmek ve tarafınızdan Yahudiye'ye gönderilmek niyetinde idim.
17. Bunun için böyle niyet ederken, acaba hafiflik mi ettim? Ya da bende evet evet, ve hayır hayır olması için niyet ettiğim şeyleri et bedene göre mi niyet ettim?
18. Ama Allah sadık olduğu gibi bizim size olan sözümüz evet ve hayır değildi.
19. Çünkü aranızda bizim aracılığımızla, yani benim ve Silvanus'un ve Timoteos'un aracılığıyla, vaaz edilmiş olan Allah'ın Oğlu, İsa Mesih, evet ve hayır olmadı; ama O'nda evet oldu.
20. Çünkü Allah'ın tüm vaatleri, aracılığımızla Allah'ın yüceliği için, O'nda evet, ve O'nda Amindir.
21. Şimdi bizi sizinle birlikte Mesih'te pekiştiren ve bizi meshetmiş olan Allah'tır;
22. Hem de O bizi mühürledi, ve bize yüreklerimize Ruh'un peyini verdi.
23. Üstelik Allah'ı canıma tanık tutarım ki sizi esirgeyerek henüz Korint'e gelmedim.
24. Bu, imanınıza egemen olduğumuzdan değildir, ama sevincinizin yardımcılarıyız; çünkü siz imanla duruyorsunuz.
