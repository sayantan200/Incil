1. Üstelik, ey kardeşler, Makedonya kiliselerine verilen Allah'ın inayetini size bildiriyoruz;
2. Nasıl ki büyük sıkıntı imtihanı arasında onların derin fakirliğiyle beraber kendilerinin sevinç taşkınlığı onların cömertlik zenginliğinde taştı.
3. Çünkü, bağışı kabul edip kutsallara olan hizmetin paydaşlığını üzerimize alalım diye, çok yalvarışla bizden rica ederek, kudretlerine göre,
4. Tanıklık ederim ki, kudretlerinin çok üstünde de arzularıyla verdiler.
5. Ve bunu yaptılar, umduğumuz gibi değil, ama önce kendilerini Rab'be, ve Allah'ın isteğiyle bize teslim ettiler.
6. O kadar ki, önce başladığı gibi bu inayeti de sizde öylece bitirsin diye, biz Titus'u isteklendirdik.
7. Bunun için, imanda, ve sözde, ve bilgide, ve tüm gayrette, ve bize olan sevginizde, her şeyde arttığınız gibi, çalışın ki, bu inayette de artasınız.
8. Emir olarak değil, ama ötekilerin gayretiyle sevginizin içtenliğini de sınamak için söylüyorum.
9. Çünkü Rabbimiz İsa Mesih'in inayetini bilirsiniz; O'nun fakirliğiyle siz zengin olasınız diye, zengin olduğu halde sizin uğrunuza fakir oldu.
10. Ve bu konuda öğüdümü veriyorum; çünkü bu size faydalıdır, siz ki, geçen yıldan beri yalnız yapmakta değil, ama istemekte de önce başlayanlardınız.
11. Şimdi bunun için yapmasını bitirin; şöyle ki, istemekte arzu olduğu gibi, böylece malınıza göre bitirmek de olsun.
12. Çünkü eğer önce istek varsa, bir adamın elinde olmayana göre değil, ama elindekine göre vermesi kabul edilir.
13. Çünkü başka insanlara hafiflik, size yük olsun diye değil,
14. Ama eşitlikle, onların bolluğu sizin eksiğiniz için olsun diye, şimdiki vakitte sizin bolluğunuz onların eksiği için olsun; öyle ki, eşitlik olsun;
15. Yazılmış olduğu gibi, Çok devşirene artmadı, ve az devşirene eksilmedi.
16. Ama sizin için Titus'un yüreğine aynı çabayı koyan Allah'a şükrolsun.
17. Çünkü gerçekten öğüdü kabul etti, ama daha gayretli olarak kendi arzusuyla tarafınıza çıktı.
18. Ve tüm kiliselerde övgüsü İncil'de olan, ve yalnız bu değil,
19. Ama aynı Rab'bin yüceliği için ve sizin arzunuzu göstermek için, hizmet ettiğimiz bu inayette kiliseler tarafından da yoldaşımız olsun diye seçilen kardeşi onunla beraber gönderdik;
20. Şundan çekiniyoruz ki, tarafımızdan yönetilen bu bollukta hiçbir adam bizi ayıplamasın;
21. Çünkü yalnız Rab'bin gözü önünde değil, ama insanların gözü önünde de dürüst şeylere dikkat ediyoruz.
22. Ve kendisini çok şeylerde birçok kez sınayıp gayretli bulduğumuz, ama şimdi size olan büyük güvenim nedeniyle çok daha gayretli olan kardeşimizi onlarla beraber gönderdik.
23. Titus hakkında soran varsa, o benim paydaşım ve aranızdaki emektaşımdır; ya da kardeşlerimiz hakkında bir soru varsa, kiliselerin habercileri, ve Mesih'in yüceliğidirler.
24. Onun için onlara, ve kiliseler önünde sevginizin, ve sizinle övünmemizin kanıtını gösterin.
