1. O zaman biz, O'nunla birlikte çalışanlar olarak, size de yalvarıyoruz ki, Allah'ın inayetini boş yere kabul etmeyesiniz.
2. (Çünkü diyor ki, Makbul vakitte seni işittim, ve kurtuluş gününde sana yardım ettim; makbul vakit işte, şimdidir; kurtuluş günü işte, şimdidir);
3. Hizmet ayıplanmasın diye, hiçbir şeyde hiçbir tökez vermeyerek,
4. Ama Allah'ın hizmetkârları olarak çok sabırda, sıkıntılarda, zaruretlerde, darlıklarda,
5. Dayaklarda, hapislerde, karışıklıklarda, emeklerde, uykusuzluklarda, oruçlarda;
6. Paklıkla, bilgiyle, tahammülle, lütufkârlıkla, Kutsal Ruh'la, içten sevgiyle,
7. Gerçek sözüyle, Allah'ın kudretiyle; sağda ve solda doğruluğun silahlarıyla,
8. Onurla ve onursuzlukla, kötü ünle ve iyi ünle; aldatıcılar gibi, ama dürüstler olarak;
9. Bilinmeyenler gibi, ama iyi bilinenler olarak; ölenler gibi, ve, işte, yaşıyoruz; tedip edilenler gibi, ama öldürülmeyenler olarak;
10. Kederli olanlar gibi, ama daima sevinenler olarak; fakirler gibi, ama birçoklarını zenginleştirenler olarak; hiçbir şeyi olmayanlar gibi, ama tüm şeyleri olanlar gibi olarak, tüm şeylerde kendimizi tavsiye ederiz.
11. Ey siz Korintliler, ağzımız size açılmış, yüreğimiz genişlenmiştir.
12. Bizde sıkılmış değilsiniz, ama kendi bağrınızda sıkılmışsınız.
13. Şimdi aynı karşılığı verebilmek için (çocuklarıma söyler gibi söylüyorum), siz de geniş olun.
14. İmansızlarla uygunsuz boyunduruğa girmeyin; çünkü doğrulukla haksızlığın ne ortaklığı olur? Ya da ışıkla karanlığın ne beraberliği olur?
15. Ve Mesih'in Belial ile ne bağdaşlığı olur? Ya da iman edenin iman etmeyenle ne paydaşlığı olur?
16. Ve putlarla Allah'ın tapınağının ne anlaşması olur? Çünkü siz diri Allah'ın tapınağısınız; nitekim Allah şöyle demiştir: Onlarda oturacağım, ve onlarda yürüyeceğim; ve onların Allah'ı olacağım, ve onlar halkım olacaklar.
17. Bunun için aralarından çıkın ve ayrılın, diyor Rab, ve kirli şeye dokunmayın; ben de sizi kabul edeceğim,
18. Ve size Baba olacağım, ve siz benim oğullar ve kızlarım olacaksınız, diyor Kadir Rab.
