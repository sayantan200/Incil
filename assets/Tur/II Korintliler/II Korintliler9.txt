1. Çünkü kutsallara hizmet etme hakkında size yazmama gerek yoktur;
2. Çünkü zihninizin şevkini bilirim, onunla Makedonyalılar'a hakkınızda övünüyorum ki, Ahaya geçen yıldan beri hazırlanmıştır; ve gayretiniz birçoklarını harekete getirdi.
3. Yine de sizinle ilgili övünmemiz bu konuda boşa çıkmasın, ve dediğim gibi hazırlanmış olasınız diye, kardeşleri gönderdim;
4. Öyle ki, Makedonyalılar benimle beraber gelir, ve sizi hazırlanmamış bulurlarsa, biz (siz demeyelim) bu övünme güveninden ötürü utanmayalım.
5. Bu nedenle yanınıza önceden varmalarını, ve daha önce bildirilmiş olan armağanınızı önceden hazırlamalarını kardeşlerden rica etmeyi gerekli gördüm; öyle ki, o, bir cimrilik değil, ama bir cömertlik olarak hazır olsun.
6. Ama şunu söylüyorum: Az eken az da biçer; ve bol eken bol da biçer.
7. İsteksizce ya da zorunlukla değil, ama her adam yüreğinde niyet ettiği gibi versin; çünkü Allah sevinçle vereni sever.
8. Ve tüm şeylerde, her zaman, her iyi iş için tüm yeterliğiniz olarak artasınız diye, Allah size tüm inayeti artıracak güçtedir;
9. Nitekim yazılmıştır: Dağıttı, fakirlere verdi; doğruluğu sonsuza dek kalır.
10. Şimdi ekinciye tohum sağlayan, yiyecek için ekmeğinizi sağlasın, ekilen tohumunuzu çoğaltsın, ve doğruluğunuzun ürünlerini artırsın;
11. Tüm cömertlik için her şeyde zenginleştiriliyorsunuz, bu da bizim aracılığımızla Allah'a şükran nedeni oluyor.
12. Çünkü, bu hizmetin yerine getirilmesi yalnız kutsalların eksiklerini doldurmuyor, ama Allah'a olan çok şükürler aracılığıyla da artıyor;
13. Çünkü, bu hizmetin tecrübesiyle, Mesih'in İncil'ine ikrar ettiğiniz boyun eğme için, ve kendilerine ve tüm insanlara olan hizmetinizin cömertliği için, Allah'ı yüceltiyorlar;
14. Ve Allah'ın içinizde olan çok fazla inayetinden dolayı, sizler için dua ederek sizi özlüyorlar.
15. Dille anlatılmaz armağanı için Allah'a şükürler olsun.
