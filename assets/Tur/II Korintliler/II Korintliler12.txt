1. Övünmek gerçekten benim için faydalı değildir. Rab'bin görümlerine ve vahiylerine geleceğim.
2. Ben önceden, on dört yıldan daha yukarı, Mesih'te bir adamı, (bedende mi, bilmem, ya da bedenden dışarı mı, bilmem, Allah bilir,) üçüncü göğe kapılıp götürülmüş böyle birini bildim.
3. Ve böyle bir adamı bildim, (bedende mi, ya da bedenden dışarı mı, bilmem, Allah bilir),
4. Nasıl ki cennete kapılıp götürüldü, ve dile gelmez, insanın söylemesi yasal olmayan sözler işitti.
5. Böyle bir kimse hakkında övüneceğim; ama zayıflıklarımdan başka, kendi hakkımda övünmeyeceğim.
6. Çünkü övünmek istesem bile, akılsız olmayacağım; çünkü gerçeği söyleyeceğim; ama şimdi bir adam bende gördüğünden, ya da benden işittiğinden fazla benim hakkımda düşünmesin diye çekiniyorum.
7. Ve vahiylerin bolluğuyla çok fazla yükseltilmeyeyim diye, bana et bedende bir diken, beni yumruklamak için bir Şeytan habercisi verildi, öyle ki, çok fazla yükseltilmeyeyim.
8. Benden ayrılsın diye, bu şey için üç kez Rab'be yalvardım.
9. Ve O bana, İnayetim sana yeter, dedi; çünkü kuvvetim zayıflıkta tamamlanır. Onun için zayıflıklarımla sevinerek daha çok övüneceğim, öyle ki, Mesih'in kudreti benim üzerime konsun.
10. Bu nedenle Mesih uğruna zayıflıklara, hakaretlere, sıkıntılara, zulümlere ve darlıklara razıyım; çünkü ne zaman zayıfsam, o zaman güçlüyüm.
11. Övünmekle akılsız oldum; siz beni zorladınız; çünkü ben sizin tarafınızdan tavsiye edilmeliydim; zira her ne kadar bir hiç isem de, en üstün elçilerden hiçbir şeyde geri değilim.
12. Gerçekten tüm sabırla, belirtilerle, harikalarla, ve güçlü işlerle aranızda elçi belirtileri işlendi.
13. Çünkü ben kendim size yük olmadığımdan başka, öbür kiliselerden aşağı kaldığınız ne var ki? Bu haksızlığı bana bağışlayın.
14. İşte, üçüncü kez yanınıza gelmeye hazırım; ve size yük olmayacağım; çünkü sizde olanı değil, ama sizi arıyorum; çünkü çocukların ana baba için değil, ama ana babanın çocuklar için mal biriktirmesi gerekir.
15. Ve ben sizler için büyük sevinçle harcayacağım ve harcanacağım; sizi daha çok sevdikçe, daha az sevilsem bile.
16. Ama öyle olsun, ben size yük olmadım; ama kurnaz biri olarak, sizi hileyle tuttum.
17. Size gönderdiğim adamlardan biri aracılığıyla sizden bir kazanç ettim mi?
18. Titus'a yalvardım, ve onunla birlikte bir kardeş gönderdim. Titus sizden bir kazanç etti mi? Aynı ruhta, aynı izlerde yürümedik mi?
19. Yine, size karşı kendimizi savunduğumuzu mu düşünüyorsunuz? Biz Allah'ın önünde Mesih'te konuşuyoruz; ama biz, sevgili kardeşler, tüm şeyleri sizin bina edilmeniz için yapıyoruz.
20. Çünkü korkuyorum ki, geldiğim zaman sizi bir suretle istemediğim gibi bulacağım, ben de tarafınızdan istemediğiniz gibi bulunacağım; bir suretle tartışmalar, kıskançlıklar, öfkeler, ayrılıklar, çekişmeler, fısıltılar, kabarmalar, karışıklıklar bulunacak;
21. Ve yine, geldiğim zaman aranızda Allah'ım beni alçaltacak, ve daha önce günah işlemiş olup yaptıkları pislik ve fuhuş ve şehvet hakkında tövbe etmemiş olan birçokları için yas tutacağım.
