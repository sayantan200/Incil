ÜSTELİK meskeni on perdeyle yapa-caksın, bükülmüş ince keten, ve laci-vert, ve erguvani, ve kırmızıdan; onları üstat işi keruvimlerle yapacaksın.
2 Her perdenin uzunluğu yirmi sekiz arşın, ve her perdenin eni dört arşın olacak; ve her bir perde için ölçü bir olacak.
3 Beş perde birbirine birleştirilecek; ve öbür beş perde birbirine birleştirilecek.
4 Ve bir takımın ucundaki perdenin kenarında lacivert ilikler yapacaksın; ve öbür takımın ucundaki perdenin kena-rına öylece yapacaksın.
5 Bir perdede elli ilik yapacaksın, ve öbür takımdaki perdenin kenarında elli ilik yapacaksın; ilikler birbirini tutsun diye.
6 Ve elli altın kopça yapacaksın, ve per-deleri birbirine kopçalarla birleştirecek-sin; ve mesken bir olacaktır.
7 Ve mesken üzerinde örtü olarak keçi kılından perdeler yapacaksın; onları on bir perde olarak yapacaksın.
8 Her perdenin uzunluğu otuz arşın, ve her perdenin eni dört arşın olacak; on bir perde için ölçü bir olacaktır.
9 Ve beş perdeyi ayrıca, ve altı perdeyi ayrıca birleştireceksin, ve altıncı perdeyi çadırın ön tarafında katlayacaksın.
10 Ve bir takımın ucundaki perdenin ke-narında elli ilik, ve öbür takımın ucundaki perdenin kenarında elli ilik yapacaksın.
11 Ve tunçtan elli kopça yapacaksın, ve kopçaları iliklerin içine koyacaksın, ve bir olsun diye çadırı birleştireceksin.
12 Ve çadırın perdelerinden artıp sar-kan, artan yarım perde, meskenin arka-sından sarkacak.
13 Ve çadır perdelerinin uzunluğunda fazla kalan, bir tarafta bir arşın, ve öbür tarafta bir arşın, o taraftan ve bu taraftan meskeni örtmek için onun yanları üze-rinde sarkacaktır.
14 Ve çadır için, kırmızı boyalı koç deri-lerinden bir örtü, ve onun üstünde por-suk derilerinden bir örtü yapacaksın.
15 Ve mesken için, akasya ağacından, dik duracak tahtalar yapacaksın.
16 Her tahtanın uzunluğu on arşın, ve her tahtanın eni bir buçuk arşın olacak.
17 Her tahtanın birbirine uygun iki geç-mesi olacak; meskenin tüm tahtaları için böyle yapacaksın.
18 Ve mesken için tahtalar, güney tarafı için, güneye doğru yirmi tahta yapacak-sın.
19 Ve bir tahta altında onun iki geçmesi için iki taban, ve başka tahta altında onun iki geçmesi için iki taban olmak üzere, yirmi tahtanın altında kırk gümüş taban;
20 Ve meskenin ikinci yanı, kuzey tarafı için yirmi tahta,
21 Ve bir tahta altında iki taban, ve baş-ka tahta altında iki taban olmak üzere onların kırk tabanını yapacaksın.
22 Ve batıya doğru meskenin yanları için altı tahta yapacaksın.
23 Ve iki yanda meskenin köşeleri için iki tahta yapacaksın.
24 Ve aşağıda çift olacaklar, ve aynı surette tepesinde birinci halkaya kadar çift olacaklar; ikisi için böyle olacak; onlar iki köşe için olacak.
25 Ve sekiz tahta olacaklar, bir tahta altında iki taban, ve başka tahta altında iki taban olmak üzere, onların gümüş tabanları, on altı taban olacak.
26 Ve meskenin bir yanının tahtaları için beş, ve meskenin öbür yanının tah-taları için beş,
27 Ve meskenin batıya doğru olan iki yanının tahtaları için beş olmak üzere akasya ağacından mertekler yapacak-sın.
28 Ve tahtaların ortasında olan orta mer-tek bir uçtan öbür uca geçecektir.
29 Ve tahtaları altınla kaplayacaksın, ve mertekler için yerler olmak üzere onların halkalarını altından yapacaksın, ve mertekleri altınla kaplayacaksın.
30 Ve dağda sana gösterilen düzenine göre meskeni kuracaksın.
31 Ve lacivert, ve erguvani, ve kırmızı, ve bükülmüş ince ketenden bir perde yapacaksın, üstat işi keruvimlerle yapıla-cak;
32 Ve onu dört gümüş taban üstünde duran akasya ağacından altın kaplı dört direği üzerine asacaksın; çengelleri altından olacak.
33 Ve perdeyi kopçaların altına asacaksın, öyle ki tanıklık sandığını, per-deden içeri, oraya getiresin; ve sizin için perde, kutsal ile en kutsal yer arasında bölme olacaktır.
34 Ve merhamet kapağını en kutsal yer-de tanıklık sandığı üzerine koyacaksın.
35 Ve masayı perdenin dışarısına, ve kandilliği masanın karşısına, meskenin güneye doğru olan tarafına koyacaksın; ve masayı kuzey tarafına koyacaksın.
36 Ve çadırın kapısı için lacivert, ve erguvani, ve kırmızı, ve bükülmüş ince ketenden nakışçı işi askı yapacaksın.
37 Ve askı için akasya ağacından beş direk yapacaksın, ve onları altınla kapla-yacaksın; ve onların çengelleri altından olacak; ve onlar için tunçtan beş taban dökeceksin.
