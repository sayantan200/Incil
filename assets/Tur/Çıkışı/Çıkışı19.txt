İSRAİL çocuklarının Mısır ülkesinden çıkışlarının üçüncü ayında, aynı gün, Sina çölüne geldiler.
2 Çünkü Refidim'den göç edip Sina çölüne geldiler, ve çölde kondular; ve İsrail orada dağın karşısında kondu.
3 Ve Musa Allah'a çıktı, ve RAB ona dağdan seslenip dedi ki, Yakup evine şöyle diyeceksin, ve İsrail çocuklarına bildireceksin:
4 Mısırlılar'a ne yaptığımı, ve sizi nasıl kartal kanatları üzerinde taşıyıp sizi kendime getirdiğimi gördünüz.
5 Şimdi bunun için, eğer gerçekten sözümü dinleyecek, ve antlaşmamı tuta-caksanız, bana tüm halklardan has hazine olacaksınız; çünkü tüm dünya benimdir;
6 Ve siz bana kâhinler krallığı, ve kutsal ulus olacaksınız. Senin İsrail çocuklarına söyleyeceğin sözler bunlardır.
7 Ve Musa gelip halkın ihtiyarlarını çağırdı, ve RAB'bin kendine emrettiği tüm bu sözleri onların önüne koydu.
8 Ve tüm halk birlikte cevap verip, RAB'bin tüm söylediklerini yapacağız, dediler. Ve Musa halkın sözlerini RAB'be götürdü.
9 Ve RAB Musa'ya dedi ki, Seninle söyleştiğim zaman halk işitsin, ve hem sana ebediyen inansınlar diye, işte, ben sana koyu bulut içinde geliyorum. Ve Musa halkın sözlerini RAB'be bildirdi.
10 Ve RAB Musa'ya, Halka git, dedi, ve onları bugün ve yarın kutsal kıl, ve giysilerini yıkasınlar,
11 Ve üçüncü gün için hazır olsunlar; çünkü üçüncü gün tüm halkın gözü önünde RAB Sina Dağı üzerine inecek.
12 Ve etrafta halka sınır kesip diye-ceksin ki, Sakın, dağa çıkmayın, onun kenarına da dokunmayın; dağa her dokunan mutlaka öldürülecektir;
13 Kendisine el dokunulmayacak, ama mutlaka taşlanacak, ya da okla vurula-caktır; hayvan olsun, insan olsun, yaşa-mayacaktır; boru uzunca çalındığı zaman onlar dağa çıkacaklar.
14 Ve Musa dağdan halkın yanına indi, ve halkı kutsal kıldı; ve giysilerini yıkadılar.
15 Ve halka, Üçüncü gün için hazır olun, dedi; karılarınıza yaklaşmayın.
16 Ve vaki oldu ki, üçüncü gün sabahleyin gök gürlemeleri, ve şimşekler, ve dağ üzerinde koyu bir bulut, ve çok kuvvetli boru sesi oldu; ve ordugâhta olan tüm halk titredi.
17 Ve Allah'ı karşılamak için Musa halkı ordugâhtan çıkardı, ve dağın eteğinde durdular.
18 Ve Sina Dağı, hep tütüyordu, çünkü RAB onun üzerine ateş içinde inmişti; ve onun dumanı ocak dumanı gibi çıkı-yordu, ve tüm dağ çok titredi.
19 Ve boru sesi git gide kuvvetlenince, Musa konuştu, ve Allah ona sesle cevap verdi.
20 Ve RAB Sina Dağı üzerine, dağın tepesine indi, ve RAB Musa'yı dağın tepesine çağırdı; Musa da çıktı.
21 Ve RAB Musa'ya, İn, dedi, halka tem-bih et, sakın görmek için RAB tarafına sınırı geçmesinler, ve onlardan birçoğu mahvolmasın.
22 Ve RAB'be yaklaşan kâhinler de ken-dilerini kutsal kılsınlar, öyle ki, RAB onlara hücum etmesin.
23 Ve Musa RAB'be, Halk Sina Dağı'na çıkamaz, dedi; çünkü sen, Dağa sınır koy, ve onu kutsal kıl, diye bize tembih ettin.
24 Ve RAB ona, Git, in, dedi; ve sen ve seninle beraber Harun çıkacaksınız; ama kâhinlerle halk RAB'be çıkmak için geçmesinler, öyle ki, onlara hücum etmesin.
25 Böylece Musa halka inip onlara söy-ledi.
