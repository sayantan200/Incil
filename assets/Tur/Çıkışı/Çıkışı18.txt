ALLAH'IN Musa için, ve halkı İsrail için yaptığı her şeyi, ve RAB'bin İsrail'i Mısır'dan çıkardığını, Musa'nın kaynatası Midyan kâhini Yetro işitince;
2 O zaman Musa'nın kaynatası Yetro Musa'nın geri göndermiş olduğu karısı Zippora'yı
3 Ve iki oğlunu aldı; ki, birinin adı Ger-şom idi; çünkü, Yabancı memlekette gariptim, demişti;
4 Ve öbürünün adı Eliezer idi; çünkü, Babamın Allahı benim yardımcımdı, ve beni Firavun'un kılıcından azat etti, demişti.
5 Ve Musa'nın kaynatası Yetro ve oğul-larıyla karısı Musa'ya, Allah'ın dağında kendisinin konmuş olduğu çöle geldiler;
6 Ve Musa'ya, Senin kaynatan ben, Yet-ro, ve senin karın, ve onunla beraber iki oğlu sana geldik, dedi.
7 Ve Musa kaynatasını karşılamak için çıktı, ve eğilip onu öptü; ve birbirine hal ve hatır sordular; ve çadıra girdiler.
8 Ve Musa, İsrail uğruna RAB'bin Fira-vun'a ve Mısırlılar'a tüm yaptığını, yolda çektikleri tüm zahmeti, ve RAB'bin onları nasıl kurtardığını kaynatasına anlattı.
9 Ve Yetro RAB'bin İsrail'e yaptığı tüm iyiliklere, onu Mısırlılar'ın elinden azat ettiğine sevindi.
10 Ve Yetro dedi ki, Sizi Mısırlılar'ın elinden, ve Firavun'un elinden azat eden RAB kutlu olsun; halkı Mısırlılar'ın eli altından o azat etti.
11 Şimdi biliyorum ki, RAB tüm ilahlar-dan büyüktür; çünkü kabardıkları şeyde onlara üstün oldu.
12 Ve Musa'nın kaynatası Yetro Allah için yakmalık sunu ve kurbanlar aldı; ve Harun'la İsrail'in bütün ihtiyarları, Musa'nın kaynatasıyla beraber, Allah'ın huzurunda ekmek yemek için geldiler.
13 Ve vaki oldu ki, Musa ertesi gün halka hükmetmek için oturdu; ve halk sabahtan akşama kadar Musa'nın çevre-sinde ayakta durdu.
14 Ve Musa'nın kaynatası halka onun tüm yaptığını görünce, Halka yaptığın bu şey nedir? dedi; niçin yalnız sen oturu-yorsun, ve tüm halk senin etrafında sabahtan akşama kadar duruyor?
15 Ve Musa kaynatasına, Çünkü halk Allah'tan sormak için bana geliyor, dedi;
16 Ne vakit bir meseleleri olursa, bana gelirler; ve biriyle öbürü arasında hük-mederim, ve Allah'ın kurallarını ve yasa-larını onlara bildiririm.
17 Ve Musa'nın kaynatası ona, Yaptığın bu şey iyi değildir, dedi.
18 Hem sen, ve hem de seninle beraber olan bu halk, mutlaka zayıf düşersiniz; çünkü bu şey sana çok ağırdır; onu yal-nız başına yapamazsın.
19 Şimdi sözümü dinle, sana öğüt vereyim, ve Allah seninle beraber olacak; sen halk için Allah'ın önünde ol, öyle ki meseleleri Allah'a götüresin;
20 Ve kanunları ve yasaları onlara öğre-tirsin ve yürüyecekleri yolu ve yapacak-ları işi onlara gösterirsin.
21 Üstelik sen tüm halkın arasından, Allah'tan korkar yetenekli adamları, kötü kazançtan nefret eder gerçek adamlarını hazırlayacaksın; ve bunları binlerin önderleri, ve yüzlerin önderleri, ellilerin önderleri, ve onların önderleri olarak onların üzerine koyacaksın;
22 Ve her vakit halka hükmetsinler; ve vaki olacak ki, her büyük meseleyi sana getirecekler; ama her küçük meseleye kendileri hükmedecekler; ve sana daha kolay olacaktır, ve onlar yükü seninle be-raber taşıyacaklar.
23 Eğer bu şeyi yaparsan, Allah da sana böyle emrederse, o zaman dayanabi-lirsin, ve hem tüm bu halk da esenlikle yerine gider.
24 Böylece Musa kaynatasının sözünü dinleyip tüm dediğini yaptı.
25 Ve Musa tüm İsrail'den yetenekli adamlar seçti, ve onları halk üzerine başlar, binler önderleri, yüzler önderleri, elliler önderleri, ve onlar önderleri olarak koydu.
26 Ve her vakit halka hükmettiler; güç meseleleri Musa'ya getirdiler, ama her küçük meseleye kendileri hükmettiler.
27 Ve Musa kaynatasını salıverdi, ve o kendi ülkesine gitti.
