VE Bezalel sandığı akasya ağacından yaptı; uzunluğu iki buçuk arşın, ve eni bir buçuk arşın, ve yüksekliği bir buçuk arşındı.
2 Ve onu, içinden ve dışından halis altınla kapladı, ve etrafına altın pervaz yaptı.
3 Ve onun dört köşesi üzerinde, bir yan-da iki halka ve öbür yanda iki halka olmak üzere, onun için dört altın halka döktü.
4 Ve akasya ağacından sırıklar yaptı, ve onları altınla kapladı.
5 Ve sandığı taşımak için sırıkları san-dığın yanlarında olan halkalara geçirdi.
6 Ve merhamet kapağını halis altından yaptı; uzunluğu iki buçuk arşın, ve eni bir buçuk arşındı.
7 Ve iki altın keruvim yaptı; onları döv-meci işi olarak merhamet kapağının iki ucunda,
8 Bir uçta bir keruv ve öbür uçta bir keruv olmak üzere yaptı; keruvimleri onun iki ucunda, merhamet kapağı ile bir parça olarak yaptı.
9 Ve keruvimler, yüzleri birbirine karşı olmak üzere, kanatlarıyla merhamet kapağı üstünde örterek, kanatlarını yukarı doğru yaydılar; keruvimlerin yüzleri merhamet kapağına doğruydu.
10 Ve masayı akasya ağacından yaptı; uzunluğu iki arşın, ve eni bir arşın, ve yüksekliği bir buçuk arşındı.
11 Ve onu halis altınla kapladı, ve onun etrafına altın bir pervaz yaptı;
12 Ve onun etrafına dört parmak bir kenar yaptı, ve kenarın etrafına altın per-vaz yaptı.
13 Ve onun için dört altın halka döktü, ve dört halkayı dört ayağı üzerinde olan dört köşeye koydu.
14 Halkalar, masayı taşımak üzere sırık-lar için yerler olarak kenara yakındılar.
15 Ve masayı taşımak için sırıkları akas-ya ağacından yaptı, ve onları altınla kapladı.
16 Ve masa üzerinde olan kapları, sahanlarını ve kaşıklarını, ve taslarını, ve hepsini örtmek için örtülerini halis altından yaptı.
17 Ve kandilliği halis altından yaptı; kandilliği, ayağını ve direğini, dövmeci işi olarak yaptı; kadehleri, yumruları, ve çiçekleri kendisindendiler.
18 Ve kandilliğin bir yanından üç dalı ve kandilliğin öbür yanından üç dalı olmak üzere onun yanlarından altı dal çıkı-yordu;
19 Bir dalda badem şeklinde üç kadeh, bir yumru ve bir çiçek, ve öbür dalda badem şeklinde üç kadeh, bir yumru ve bir çiçek vardı; kandillikten çıkan altı dal böyleydi.
20 Ve kandillikte badem şeklinde dört kadeh, onların yumruları, ve çiçekleri vardı;
21 Ve kandillikten çıkan altı dala göre, iki dal altında kendisinden bir yumru, ve iki dal altında kendisinden bir yumru, ve iki dal altında kendisinden bir yumru vardı.
22 Yumruları ve dalları kendisindendi, hepsi halis altından bir dövmeci işiydi.
23 Ve yedi tane olarak onun kandillerini, ve makaslarını, ve tepsilerini halis altın-dan yaptı.
24 Onu ve tüm takımlarını bir talant halis altından yaptı.
25 Ve buhur sunağını akasya ağacın-dan yaptı; uzunluğu bir arşın, ve eni bir arşın, kare olup yüksekliği iki arşındı; boynuzları kendisindendiler.
26 Ve onu, üstünü ve çepçevre yan-larını, ve boynuzlarını halis altınla kap-ladı; ve onun etrafına altın pervaz yaptı.
27 Ve, onu taşımak üzere sırıklar için yerler olarak, onun pervazı altında, iki yanları üzerine iki tarafına, ona iki altın halka yaptı.
28 Ve sırıkları akasya ağacından yaptı, ve onları altınla kapladı.
29 Ve itriyatçı işine göre kutsal mesh yağı ve hoş kokulu baharlardan halis buhur yaptı.
