OZAMAN RAB Musa'ya, Firavun'un yanına gir, dedi, ve ona söyle: İbraniler'in Allahı RAB şöyle diyor: Halkımı salıver ki, bana hizmet etsinler.
2 Çünkü eğer sen onları salıvermeyi reddedersen, ve onları daha tutarsan,
3 İşte, RAB'bin eli kırda olan hayvanların üzerinde, atların üzerinde, eşeklerin üzerinde, develerin üzerinde, sığırların üzerinde, ve koyunların üzerindedir; çok ağır kırgın olacak.
4 Ve RAB İsrail'in hayvanlarıyla Mısırlılar'ın hayvanları arasında fark koyacak; ve İsrail çocuklarına ait olanların hepsinden bir şey ölmeyecektir.
5 Ve RAB belirlenen vakit tayin edip, RAB ülkede bu şeyi yarın yapacaktır, dedi.
6 Ve RAB bu şeyi ertesi gün yaptı; ve Mısırlılar'ın tüm hayvanları öldü; ama İsrail çocuklarının hayvanlarından hiçbiri ölmedi.
7 Ve Firavun gönderdi, ve, işte, İsrail hayvanlarından bir tane bile ölmemişti. Ve Firavun'un yüreği katılaştı, ve halkı salıvermedi.
8 Ve RAB Musa'yla Harun'a, Yanınıza avuçlarınızın dolusu ocak külü alın, dedi, ve Musa Firavun'un gözü önünde göğe doğru saçsın.
9 Ve tüm Mısır ülkesi üzerinde ince bir toz olacak, ve tüm Mısır ülkesinde insan ve hayvan üzerinde irin çıkaran çıban olacak.
10 Ve ocak külü alıp Firavun'un önünde durdular; ve Musa onu göğe doğru saçtı, ve insanda ve hayvanda irin çıkaran çıban oldu.
11 Ve sihirbazlar çıbandan ötürü Musa'nın önünde duramadılar; çünkü sihirbazlarda ve tüm Mısırlılar'da çıbanlar vardı.
12 Ve RAB Firavun'un yüreğini katılaştırdı; ve RAB'bin Musa'ya söylediği gibi onları dinlemedi.
13 Ve RAB Musa'ya, Sabahleyin erken kalk, dedi, ve Firavun'un önünde durup ona de ki, İbraniler'in Allahı RAB şöyle diyor: Halkımı salıver ki, bana hizmet etsinler.
14 Çünkü tüm dünyada benim gibisi olmadığını bilesin diye bu kez senin yüreğine, ve kullarına, ve halkına tüm belalarımı göndereceğim.
15 Çünkü şimdi seni ve halkını vebayla vurayım diye elimi uzatacağım, sen de yerden kesileceksin;
16 Ve gerçekten bunun için, adım tüm dünyada ilan olunsun diye sende kudretimi göstermek için, seni yükselttim.
17 Halkımı salıvermemek için onlara karşı hâlâ kendini yükseltiyor musun?
18 İşte, ben yarın bu vakte doğru, kurulduğu günden şimdiye kadar Mısır'da onun gibisi olmamış, çok ağır dolu yağdıracağım.
19 Bu nedenle şimdi hayvanlarını, ve kırda sana ait olan her şeyi kaçır; çünkü kırda bulunan tüm insanlar ve hayvanlar eve getirilmezlerse, onların üzerine dolu inecek, ve ölecekler.
20 Firavun'un kulları arasında RAB'bin sözünden korkan, kullarını ve hayvanlarını evlere kaçırdı;
21 Ve RAB'bin sözüne önem vermeyen, kullarını ve hayvanlarını tarlada bıraktı.
22 Ve RAB Musa'ya, Elini göğe doğru uzat, dedi, tüm Mısır ülkesinde insan üzerine, ve hayvan üzerine, ve Mısır ülkesinde olan kırın tüm otu üzerine dolu yağsın.
23 Ve Musa değneğini göğe doğru uzattı; ve RAB gök gürlemeleri ve dolu gönderdi, ve ateş yere indi, ve RAB Mısır ülkesi üzerine dolu yağdırdı.
24 Böylece çok ağır dolu vardı, ve doluya ateş karışmıştı, bir ulus olduğu vakitten beri tüm Mısır ülkesinde onun gibisi olmamıştı.
25 Ve dolu tüm Mısır ülkesinde insandan hayvana kadar tüm kırda olan her şeyi vurdu; ve kırın tüm otunu vurdu, ve kırın her ağacı kırdı.
26 Ancak İsrail çocuklarının bulunduğu Goşen bölgesinde dolu olmadı.
27 Ve Firavun gönderip Musa'yı ve Harun'u çağırdı, ve onlara, Bu kez günah işledim, dedi; RAB doğrudur, ve ben ve halkım şeririz.
28 RAB'be yalvarın ki bu kuvvetli gök gürlemeleri ve dolu kesilsin, çünkü bu kadar yeter; ve sizi salıvereceğim, ve artık durmayacaksınız.
29 Ve Musa ona, Şehirden çıkar çıkmaz, ellerimi RAB'be uzatacağım, dedi; dünya RAB'bin olduğunu bilesin diye bu gök gürlemeleri duracak, ve artık dolu olmayacaktır.
30 Ama sana ve senin kullarına gelince, RAB Allah'tan daha korkmayacağınızı bilirim.
31 Ve ketenle arpa vuruldu; çünkü arpa başaklanmış ve keten çiçeklenmişti.
32 Ama buğday ve çavdar vurulmadı; çünkü onlar bitmemişlerdi.
33 Ve Musa Firavun'un yanından, şehirden çıktı, ve ellerini RAB'be uzattı; ve gök gürlemeleri ve dolu durdu, ve yağmur yere dökülmedi.
34 Ve Firavun yağmur ve dolu ve gök gürlemelerinin durduğunu görünce yine günah işledi, ve kendisi ve kulları yüreklerini katılaştırdılar.
35 Ve Firavun'un yüreği katılaştı, ve İsrail çocuklarını salıvermedi; RAB'bin Musa aracılığıyla söylediği gibi.
