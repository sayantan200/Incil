VE RAB Musa'ya söyleyip dedi ki,
2 Tüm ilk doğanları, İsrail çocukları arasında, insanda ve hayvanda tüm rahmi açanları, benim için kutsal kıl, o benimdir.
3 Ve Musa halka, Mısır'dan, esirlik evinden çıktığınız bu günü hatırlayın, dedi, çünkü RAB el kuvvetiyle sizi oradan çıkardı; mayalı ekmek yenilmeyecektir.
4 Bu gün siz Abib ayında çıktınız.
5 Ve vaki olacak ki, RAB Kenanî, ve Hittî, ve Amorî, ve Hivî, ve Yebusîler'in ülkesine, sana vermeyi atalarına ant içmiş olduğu süt ve bal akan ülkeye, seni getirdiği zaman, bu ayda bu hizmeti tutacaksın.
6 Yedi gün mayasız ekmek yiyeceksin, ve yedinci günde RAB'be bayram olacak.
7 Yedi gün mayasız ekmek yenilecek; ve seninle mayalı ekmek görülmeyecek, ve senin tüm hududun içinde seninle maya görülmeyecek.
8 Ve o günde oğluna bildirip diyeceksin ki, Bu, Mısır'dan çıktığım vakit RABbin bana yaptığı iş içindir.
9 Ve elinin üzerinde belirti ve gözlerin arasında sana anılma olacak, öyle ki, RAB'bin yasası senin ağzında olsun, çünkü RAB kuvvetli elle seni Mısır'dan çıkardı.
10 Bunun için bu kanunu yıldan yıla kendi vaktinde tutacaksın.
11 Ve vaki olacak ki, RAB sana ve atalarına ant ettiği gibi, seni Kenanîler'in ülkesine getirdiği, ve onu sana verdiği zaman,
12 Rahmi açanların hepsini, ve sana ait hayvanın ilkini, RAB'be ayıracaksın; erkekler RAB'bin olacak.
13 Ve eşeğin ilkini bir kuzuyla halas edeceksin, ve eğer onu halas etmek istemezsen, onun boynunu kıracaksın; ve senin çocukların arasında insanın tüm ilk doğanlarını halas edeceksin.
14 Ve vaki olacak ki, ileride oğlun sana, Bu nedir? diye sorunca, ona, RAB bizi Mısır'dan, esirlik evinden el kuvvetiyle çıkardı, diyeceksin;
15 Ve vaki oldu ki, Firavun bizi salıvermemekte inat ettiği zaman, RAB Mısır ülkesinde insanın ilk doğanından hayvanın ilk doğanına kadar, tüm ilk doğanları öldürdü; onun için ben rahmi açan tüm erkekleri RAB'be kurban ediyorum; ama çocuklarımın tüm ilk doğanlarını halas ediyorum.
16 Ve senin elinin üzerinde belirti ve gözlerinin arasında alın bağı olacak; çünkü RAB bizi Mısır'dan el kuvvetiyle çıkardı.
17 Ve vaki oldu ki, Firavun halkı salıverdiği zaman, Allah onları Filistliler ülkesinin yolundan yakın olduğu halde götürmedi; çünkü Allah, Halk savaş gördüğü zaman, belki nadim olup Mısır'a döner, dedi;
18 Ama Allah halkı Kızıldeniz çölü yolundan dolaştırdı; ve İsrail çocukları Mısır ülkesinden silahlanmış olarak çıktılar.
19 Ve Musa Yusuf'un kemiklerini kendisiyle beraber aldı; çünkü İsrail çocuklarına, Gerçekten Allah sizi ziyaret edecektir; ve kemiklerimi sizinle beraber buradan çıkaracaksınız, diye sıkıca ant içirmişti.
20 Ve Sukkot'tan göç edip Etam'da çölün kenarında kondular.
21 Ve gündüzün ve geceleyin yürüsünler diye, RAB onlara yol göstermek için, gündüzün bulut direğinde, ve geceleyin onlara ışık vermek için, ateş direğinde, önlerinde gidiyordu;
22 Gündüzün bulut direği, ve geceleyin ateş direği halkın önünden kaldırmadı.
