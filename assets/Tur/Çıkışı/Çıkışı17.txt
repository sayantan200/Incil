VE İsrail çocuklarının tüm topluluğu RAB'bin emrine göre Sin çölünden konaktan konağa göç edip Refidim'de kondular; ve halka içecek su yoktu.
2 Bundan dolayı halk Musa'yla çekişip, Bize su ver de içelim, dediler. Ve Musa onlara, Niçin benimle çekişiyorsunuz? dedi; niçin RAB'bi deniyorsunuz?
3 Ve halk orada susadı; ve halk Musa'ya karşı söylenip dedi ki, Bizi ve çocuk-larımızı ve hayvanlarımızı susuzlukla öl-dürmek için, niye bizi Mısır'dan çıkardın?
4 Ve Musa RAB'be feryat edip, Bu halka ne yapayım? dedi; az kaldı beni taşla-yacaklar.
5 Ve RAB Musa'ya, Halkın önüne geç, dedi, ve İsrail ihtiyarlarından birkaçını seninle beraber al; ırmağa vurduğun değneği de eline al, ve yürü.
6 İşte, ben orada Horeb'de, kaya üze-rinde, senin önünde duracağım; ve kayaya vuracaksın, ve halk içsin diye ondan su çıkacak. Ve Musa İsrail ihtiyar-larının gözü önünde öyle yaptı.
7 Ve o yerin adını Massa, ve Meriba koydu, çünkü İsrail çocukları çekiştiler, ve çünkü, Acaba RAB aramızda mı yoksa değil mi? diyerek RAB'bi dene-diler.
8 O zaman Amalek geldi, ve İsrail'le Refidim'de cenkleşti.
9 Ve Musa Yeşu'ya, Bize adamlar seç, dedi, ve çıkıp Amalek'le cenkleş; yarın ben, Allah'ın değneği elimde olarak, tepenin başında duracağım.
10 Böylece Yeşu Musa'nın kendisine dediği gibi yaptı, ve Amalek'le cenkleşti; ve Musa, Harun, ve Hur, tepenin başına çıktılar.
11 Ve vaki oldu ki, Musa elini kaldırdığı zaman, İsrail galip geliyordu; ve elini indirdiği zaman, Amalek galip geliyordu.
12 Ama Musa'nın elleri ağır oldu; ve bir taş alıp onun altına koydular, ve üzerine oturdu; ve Harun'la Hur, biri bu yandan diğeri o yandan, ellerini yukarı tuttular, ve güneş batıncaya kadar elleri sabit kaldı.
13 Ve Yeşu Amalek'i, ve halkını kılıç ağzıyla kırdı.
14 Ve RAB Musa'ya, Bunu anılma olarak kitaba yaz, dedi, ve Yeşu'nun kulağına koy; çünkü Amalek'in anılmasını gök altından büsbütün sileceğim.
15 Ve Musa bir sunak yaparak adını Yehova-nissi koydu;
16 Zira dedi ki, Çünkü RAB yemin etti ki, RAB'bin nesilden nesile Amalek'le cengi olacaktır.
