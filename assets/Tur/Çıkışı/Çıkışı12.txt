VE RAB Mısır ülkesinde Musa'ya ve Harun'a söyleyip,
2 Bu ay size ayların başlangıcı olacak, dedi; size yılın ilk ayı olacaktır.
3 İsrail'in tüm topluluğuna söyleyip deyin ki, Bu ayın onunda her adam kendilerine bir kuzu atalarının evlerine göre bir eve bir kuzu alacaklar;
4 Ve eğer bir kuzu için ev küçükse, kendisi ve evine en yakın komşusu canların sayısına göre, bir tane alsınlar; kuzu için her adamın yemesine göre hesap edeceksiniz.
5 Kuzunuz kusursuz, bir yıllık erkek olacak; kendinize koyunlardan ya da keçilerden alacaksınız.
6 Ve onu bu ayın on dördüncü gününe kadar saklayacaksınız; ve İsrail topluluğunun tüm cumhuru onu akşam üstü boğazlayacaklar.
7 Ve kandan alacaklar, ve onu içlerinde yiyecekleri evlerin iki kapı sövesi üzerine, ve üst eşiği üzerine sürecekler.
8 Ve o gece ateşte kebap olmuş eti ve mayasız ekmek yiyecekler; ve onu acı otlarla yiyecekler.
9 Ondan çiğ veya asla suda haşlanmış değil, başı ve paçaları ve içleriyle beraber ateşte kebap edilmiş olarak yiyeceksiniz.
10 Ve ondan sabaha kadar bir şey bırakmayacaksınız; ama ondan sabaha kadar kalanı ateşle yakacaksınız.
11 Ve onu şöyle yiyeceksiniz: belleriniz kuşanmış, ayakkabılarınız ayaklarınızda, ve değneğiniz elinizde olacak; ve onu aceleyle yiyeceksiniz; o, RAB'bin Fıshı'dır.
12 Çünkü bu gece Mısır ülkesinde geçeceğim, ve Mısır ülkesinde insandan hayvana kadar tüm ilk doğanları vuracağım; ve Mısır'ın tüm ilahlarına karşı hükümler icra edeceğim; ben RAB'bim.
13 Ve sizin bulunduğunuz evler üzerindeki kan size belirti olacak; ve kanı görünce üzerinizden geçeceğim, ve Mısır ülkesini vurduğum zaman helak etmek için sizde bela olmayacak.
14 Ve bu gün sizin için anılma günü olacak; ve nesillerinizce onu RAB'be bayram tutacaksınız; onu ebediyen kanunla bayram tutacaksınız.
15 Yedi gün mayasız ekmek yiyeceksiniz; hatta birinci gün evlerinizden mayayı kaldıracaksınız; çünkü birinci günden yedinci güne kadar mayalı ekmek kim yerse, o can İsrail'den atılacaktır.
16 Ve birinci günde kutsal bir toplantı olacak, yedinci günde de size kutsal bir toplantı olacak; onlarda aranızda hiçbir iş işlenmeyecek, ancak her can için yenilecek şey, tarafınızdan yalnız bu yapılacaktır.
17 Ve siz Mayasız Ekmek Bayramı'nı tutacaksınız; çünkü ordularınızı aynı o günde Mısır ülkesinden çıkardım; ve bu günü nesillerinizce ebediyen kanunla tutacaksınız.
18 Birinci ayda, ayın on dördüncü günü akşamından, ayın yirmi birinci gününün akşamına kadar mayasız ekmek yiyeceksiniz.
19 Yedi gün evlerinizde maya bulunmayacak; çünkü mayalı bir şeyi kim yerse, o can, garip olsun veya memlekette doğmuş olsun, İsrail topluluğundan atılacaktır.
20 Mayalı hiçbir şey yemeyeceksiniz, tüm konutlarınızda mayasız ekmek yiyeceksiniz.
21 O zaman Musa İsrail'in tüm ihtiyarlarını çağırıp onlara, Ailelerinize göre kendiniz için bir kuzu çekip alın, dedi, ve Fıshı boğazlayın.
22 Ve bir demet zufa otu alıp leğende olan kana batıracaksınız, ve leğende olan kandan kapının üst eşiğine ve iki sövesine serpeceksiniz; ve sabaha kadar hiçbiriniz evinin kapısından çıkmayacak.
23 Çünkü RAB Mısırlılar'ı vurmak için geçecek; ve üst eşik üzerinde ve iki söve üzerinde kanı görünce, RAB kapı üzerinden geçecek, ve helak ediciyi sizi vurmak için evlerinize girmeye bırakmayacaktır.
24 Ve bu şeyi kendin için ve oğulların için kanun olarak ebediyen tutacaksınız.
25 Ve vaki olacak ki, RAB'bin söylediği gibi size vereceği ülkeye geldiğiniz zaman, bu hizmeti tutacaksınız.
26 Ve vaki olacak ki, size çocuklarınız, Sizin için bu hizmet nedir? diyecekleri zaman,
27 Bu, Mısırlılar'ı vurduğu zaman, Mısır'da İsrail çocuklarının evleri üzerinden geçip evlerimizi azat eden RAB'bin Fısıh kurbanıdır, diyeceksiniz. Ve halk eğilip tapındı.
28 Ve İsrail çocukları gidip RAB'bin Musa'ya ve Harun'a emrettiği gibi yaptılar, öyle yaptılar.
29 Ve gece yarısında vaki oldu ki, RAB, tahtı üzerinde oturan Firavun'un ilk doğanından, zindanda olan esirin ilk doğanına kadar, Mısır ülkesinde tüm ilk doğanları, ve hayvanların tüm ilk doğanlarını vurdu.
30 Ve geceleyin Firavun, kendisi ve tüm kulları, ve tüm Mısırlılar kalktılar; ve Mısır'da büyük feryat vardı; çünkü içinde ölü olmayan bir ev yoktu.
31 Ve geceleyin Musa'yı ve Harun'u çağırıp, Kalkın, dedi, hem siz hem de İsrail çocukları, halkımın içinden çıkın; ve gidin, söylediğiniz gibi RAB'be hizmet edin;
32 Söylediğiniz gibi koyunlarınızı, sığırlarınızı da alın ve gidin; ve beni de kutsayın.
33 Ve Mısırlılar onları acele ülkeden çıkarmak için halkı sıkıştırdılar; çünkü, Hepimiz ölü insanız, dediler.
34 Ve halk hamurlarını, daha mayası gelmeden, hamur tekneleri elbiselerine sarılmış omuzları üzerinde olarak taşıdılar.
35 Ve İsrail çocukları Musa'nın sözüne göre yaptılar; ve Mısırlılar'dan gümüş şeyler ve altın şeyler ve giysi ödünç istediler;
36 Ve RAB Mısırlılar'ın gözünde halka lütuf verdi, öyle ki onlara istedikleri şeyleri ödünç verdiler. Ve Mısırlılar'ı soydular.
37 Ve İsrail çocukları, çocuklardan başka, altı yüz bin kadar yaya erkekler olarak Ramses'ten Sukkot'a göç ettiler.
38 Ve koyunlar, sığırlar, pek çok hayvanlarla, karışık çok halk da onlarla beraber çıktı.
39 Ve Mısır'dan çıkardıkları hamurdan mayasız pideler pişirdiler; çünkü mayası gelmemişti, çünkü Mısır'dan kovuldular, bekleyemediler, ve kendileri için de azık yapmamışlardı.
40 Şimdi İsrail çocuklarının Mısır'da oturdukları süre dört yüz otuz yıldı.
41 Ve vaki oldu ki, dört yüz otuz yılın sonunda, RAB'bin tüm orduları Mısır ülkesinden aynı o gün çıktılar.
42 Onları Mısır ülkesinden çıkardığı için, RAB'be çok önemle tutulacak bir gecedir; tüm İsrail çocukları tarafından, onların nesillerince, tutulacak olan RAB'bin o gecesidir.
43 Ve RAB Musa'yla Harun'a, Fıshın kanunu budur, dedi; hiçbir yabancı ondan yemeyecektir;
44 Ama her adamın parayla satın alınmış kölesi, sen onu sünnet edince, o zaman ondan yiyecektir.
45 Yabancı ve ücretli hizmetçi ondan yemeyecektir.
46 Bir evde yenilecek; evden dışarı etten hiçini çıkarmayacaksın; ve ondan bir kemik kırmayacaksınız.
47 İsrail'in tüm topluluğu onu tutacaktır.
48 Ve seninle beraber misafir garip, RAB'be Fıshı yapmak isterse, tüm erkekleri sünnet edilsin; ve o zaman onu yapmak için yaklaşsın; ve ülkede doğan adam gibi olacaktır; çünkü sünnetsiz hiç kimse ondan yemeyecektir.
49 Memlekette doğan adam için, ve aranızda misafir olan garip için yasa bir olacaktır.
50 Tüm İsrail çocukları öyle yaptılar; RAB'bin Musa'ya ve Harun'a emrettiği gibi, öyle yaptılar.
51 Ve vaki oldu ki, RAB aynı o gün İsrail çocuklarını Mısır ülkesinden ordularınca çıkardı.
