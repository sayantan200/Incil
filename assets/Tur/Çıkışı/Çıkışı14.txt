VE RAB Musa'ya söyleyip dedi ki,
2 İsrail çocuklarına söyle, dönsünler ve Pihahirot önünde, Migdol'la deniz arasında, Baalzefon karşısında konsunlar; onun önünde denizin yanında, konacaksınız.
3 Çünkü Firavun İsrail çocukları hakkında diyecek ki, Onlar ülke içinde tutulmuşlardır, çöl etraflarını sarmıştır.
4 Ve Firavun'un yüreğini katılaştıracağım, ve onların peşine düşecek; ve Firavun'da ve tüm ordusunda onur bulacağım; ve Mısırlılar bilecek ki, ben RAB'bim. Ve öyle yaptılar.
5 Ve halkın kaçmış olduğu Mısır Kralına bildirildi; ve halk hakkında Firavun'un ve kullarının yüreği değişildi, ve dediler ki, Ne yaptık da İsrail'i bize kulluk etmekten salıverdik?
6 Ve kendi savaş arabasını hazırlayıp halkını beraberine aldı;
7 Ve her biri üzerinde araba cenkçisi olmak üzere altı yüz seçme savaş arabası, ve Mısır'ın tüm savaş arabalarını aldı.
8 Ve RAB Mısır Kralı Firavun'un yüreğini katılaştırdı, ve İsrail çocuklarının arkasına düştü; ve İsrail çocukları yüksek elle çıktılar.
9 Ama Mısırlılar, Firavun'un tüm atları ve savaş arabaları, ve atlıları ve ordusu onların arkasına düştü, ve deniz kıyısında Pihahirot yanında Baalzefon önünde konaklarken onlara yetiştiler.
10 Ve Firavun yaklaşınca, İsrail çocukları gözlerini kaldırdılar, ve, işte, Mısırlılar arkalarından yürüyorlardı; ve çok korktular, ve İsrail çocukları RAB'be feryat ettiler.
11 Ve Musa'ya dediler ki, Mısır'da mezarlar bulunmadığı için mi çölde ölmek üzere bizi getirdin? bizi Mısır'dan çıkarmakla niçin bize böyle yaptın?
12 Mısır'da sana, Bırak bizi, Mısırlılar'a kulluk edelim, diye söylediğimiz söz bu değil midir? Çünkü çölde ölmektense, Mısırlılar'a kulluk etmek bizim için daha iyi olurdu.
13 Ve Musa halka, Korkmayın, dedi, sakin durun, ve bugün RAB'bin sizin için yapacağı kurtarışı görün; çünkü bugün gördüğünüz Mısırlılar'ı artık bir daha ebediyen görmeyeceksiniz.
14 RAB sizin için savaşacak, ve siz susacaksınız.
15 Ve RAB Musa'ya dedi ki, Niçin bana feryat ediyorsun? İsrail çocuklarına söyle, ileri gitsinler.
16 Ama sen kendi değneğini kaldır, ve elini deniz üzerine uzat ve onu yar; ve İsrail çocukları denizin ortasından kuru toprakta gidecekler.
17 Ve ben, işte ben, Mısırlılar'ın yüreğini katılaştıracağım, ve onların ardından gidecekler; ve Firavun'da ve tüm ordusunda, savaş arabalarında ve atlılarında, onur bulacağım.
18 Ve, Firavun'da, savaş arabalarında, ve atlılarında onur bulduğum zaman, Mısırlılar bilecek ki, ben RAB'bim.
19 Ve İsrail ordusunun önünde yürüyen Allah'ın meleği yerini değiştirip arkalarında yürüdü; ve bulut direği önlerinden yerini değiştirip arkalarında durdu;
20 Ve Mısırlılar'ın ordusuyla İsrail ordusunun arasına geldi; ve onlara bulut ve karanlık oldu; ama bunlara gecede aydınlık veriyordu; öyle ki tüm gece biri ötekine yaklaşmadı.
21 Ve Musa deniz üzerine elini uzattı; ve RAB tüm gece kuvvetli doğu rüzgârıyla denizi geri çevirdi, ve denizi kara etti, ve sular yarıldı.
22 Ve İsrail çocukları kuru topraktan denizin ortasına girdiler; ve sular sağlarında ve sollarında onlara duvar oldu.
23 Ve Mısırlılar kovaladılar, ve Firavun'un tüm atları ve savaş arabaları, ve atlıları arkalarından denizin ortasına girdiler.
24 Ve sabah nöbetinde vaki oldu ki, RAB ateş ve bulut direğinden Mısırlılar'ın ordusuna baktı, ve Mısırlılar'ın ordusunu bozdu,
25 Ve arabalarının tekerleklerini çıkardı, öyle ki onları güçlükle sürdüler; ve Mısırlılar, İsrail'in yüzünden kaçalım, dediler; çünkü RAB onlar için Mısırlılar'a karşı savaşıyor.
26 Ve RAB Musa'ya, Elini deniz üzerine uzat, dedi, öyle ki, sular Mısırlılar üzerine, savaş arabaları üzerine, ve atlıları üzerine dönsünler.
27 Ve Musa elini denizin üzerine uzattı, ve sabaha karşı deniz kendi kuvvetine döndü; ve onun karşısından Mısırlılar kaçtı; ve RAB Mısırlılar'ı denizin ortasına silkip attı.
28 Ve sular dönüp savaş arabalarını ve atlıları, onların arkasından denize girmiş olan tüm Firavun ordusunu örttü; onlardan hiçbiri bile kalmadı.
29 Ama İsrail çocukları denizin ortasında kuru topraktan yürüdüler; ve sular onlar için sağlarında ve sollarında duvar oldu.
30 Böylece RAB o gün İsrail'i Mısırlılar'ın elinden kurtardı; ve İsrail Mısırlılar'ı deniz kıyısında ölü olarak gördü.
31 Ve İsrail RAB'bin Mısırlılar üzerinde yapmış olduğu büyük işini gördü, ve halk RAB'den korktu, ve RAB'be, ve kulu Musa'ya inandılar.
