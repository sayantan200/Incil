OZAMAN RAB Musa'ya, Firavun'a ne yapacağımı şimdi göreceksin, dedi; çünkü kudretli elle onları salıverecek, ve kudretli elle onları kendi ülkesinden kovacak.
2 Ve Allah Musa'ya söyleyip ona, Ben RAB'bim, dedi;
3 Ve İbrahim'e, İshak'a ve Yakup'a, Kadir Allah adıyla göründüm; ama on-lara YEHOVA adımla malûm olmadım.
4 Ve Kenan ülkesini, onda garip oldukları gurbet diyarlarını, onlara vermek için kendileriyle de antlaşmamı sabit kıldım.
5 Ve Mısırlılar'ın esirlikte tutmakta olduk-ları İsrail çocuklarının iniltisini de işittim; ve antlaşmamı hatırladım.
6 Bunun için İsrail çocuklarına söyle: Ben RAB'bim, ve sizi Mısırlılar'ın yükleri altından çıkaracağım, ve sizi onların esirliğinden kurtaracağım, ve sizi uzan-mış pazıyla ve büyük hükümlerle halas edeceğim;
7 Ve sizi kendime bir halk için alacağım, ve size Allah olacağım; ve sizi Mısır-lılar'ın yükleri altından çıkaran Allahınız RAB'bin ben olduğumu bileceksiniz.
8 Ve onu İbrahim'e, İshak'a, ve Yakup'a vermek için yemin ettiğim ülkeye sizi getireceğim; ve onu size miras olarak vereceğim; RAB ben'im.
9 Ve Musa İsrail çocuklarına böyle söyledi; ama ruh sıkıntısı ve ağır esirlik sebebiyle Musa'yı dinlemediler.
10 Ve RAB Musa'ya söyleyip,
11 Mısır Kralı Firavun'un yanına gir, dedi, ve İsrail çocuklarını ülkesinden salıversin, diye söyle.
12 Ve Musa RAB'bin önünde söyleyip, İşte, dedi, İsrail çocukları beni dinleme-diler; o zaman Firavun dudakları sün-netsiz biri olan beni nasıl dinleyecek?
13 Ve RAB Musa'ya ve Harun'a ses-lendi, ve İsrail çocuklarını Mısır ülke-sinden çıkarmak üzere İsrail çocukları ve Mısır Kralı Firavun için onlara emir verdi.
14 Onların atalar evlerinin başları şun-lardır: İsrail'in ilk doğanı Ruben'in oğul-ları: Hanok, ve Pallu, Hezron, ve Karmi; Ruben'in boyları bunlardır.
15 Ve Şimeon'un oğulları: Yemuel, ve Yamin, ve Ohad, ve Yakin, ve Zohar, ve Kenanî bir kadının oğlu olan Şaul; Şimeon'un boyları bunlardır.
16 Ve Levi oğullarının adları nesillerine göre şunlardır: Gerşon, ve Kohat, ve Merari; ve Levi'nin hayatının yılları yüz otuz yedi yıldı.
17 Gerşon'un oğulları, boylarına göre: Libni ve Şimei.
18 Ve Kohat'ın oğulları: Amram, ve Yiz-har, ve Hebron, ve Uzziel; ve Kohat'ın hayatının yılları yüz otuz üç yıldı.
19 Ve Merari'nin oğulları: Mahli ve Muşi; Doğuşlarına göre, Levi'nin boyları bun-lardır.
20 Ve Amram kendisine babasının kız kardeşi Yokebed'i karı olarak aldı; ve ona Harun'u ve Musa'yı doğurdu; ve Amram'ın hayatının yılları yüz otuz yedi yıldı.
21 Ve Yizhar'ın oğulları: Korah, ve Nefeg, ve Zikri'dir.
22 Ve Uzziel'in oğulları: Mişael, ve Elza-fan, ve Sitri'dir.
23 Ve Harun kendisine Naşon'un kızkar-deşi Amminadab'ın kızı Elişeba'yı karı olarak aldı; ve ona Nadab'ı, ve Abihu'yu, Eleazar'ı, ve İtamar'ı doğurdu.
24 Ve Korah'ın oğulları: Assir, ve Elka-na, ve Abiasaf; Korahîler'in boyları bun-lardır.
25 Ve Harun oğlu Eleazar kendisine karı olarak Putiel'in kızlarından birini aldı; ve ona Finehas'ı doğurdu. Boylarına göre Levililer'in babalarının başları bunlardır.
26 İsrail çocuklarını ordularına göre Mısır ülkesinden çıkarın, diye RAB'bin kendilerine söylediği Harun ve Musa bunlardır.
27 İsrail çocuklarını Mısır'dan çıkarmak için Mısır Kralı Firavun'a söyleyenler bunlardır; o Musa ve Harun bunlardır.
28 Ve vaki oldu ki, Mısır ülkesinde RAB'bin Musa'ya söylediği günde,
29 RAB Musa'ya söyleyip, Ben RAB'bim, dedi, tüm sana söylediklerimi Mısır Кralı Firavun'a söyle.
30 Ve Musa RAB'bin önünde, İşte, dedi, ben dudakları sünnetsiz bir adamım, ve Firavun beni nasıl dinleyecek?
