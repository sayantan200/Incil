VE Allah tüm bu sözleri söyleyip,
2 Seni Mısır ülkesinden, esirlik evin-den çıkaran Allahın RAB ben'im, dedi.
3 Karşımda başka ilahların olmayacak.
4 Kendin için oyma suret, yukarda gökte olanın, ya da aşağıda yerde olanın, ya da yerin altında sularda olanın hiç suretini yapmayacaksın;
5 Onlara eğilmeyeceksin; ve onlara hiz-met etmeyeceksin; çünkü ben, senin Allahın RAB, benden nefret edenlerden babalar günahını çocuklar üzerinde, üçüncü nesil üzerinde, ve dördüncü nesil üzerinde arayan,
6 Ve beni seven ve emirlerimi tutanların binlercesine merhamet eden, kıskanç bir Allah'ım.
7 Allahın RAB'bin adını boş yere ağza almayacaksın; çünkü RAB kendi adını boş yere ağza alanı suçsuz tutmaya-caktır.
8 Şabat gününü kutsal tutmak için onu hatırla.
9 Altı gün işleyeceksin, ve tüm işini yapacaksın;
10 Ama yedinci gün Allahın RAB'bin Şabatı'dır; sen, ve oğlun, ve kızın, kölen, ve cariyen, ve hayvanların, ve kapı-larında olan garibin, hiçbir iş yapma-yacaksın;
11 Çünkü RAB göğü ve yeri, denizi, ve onlarda olan tümünü altı günde yaptı, ve yedinci gün dinlendi; bunun için RAB Şabat gününü kutsadı, ve onu kutsal kıldı.
12 Babana ve annene hürmet et, öyle ki, Allahın RAB'bin sana vermekte olduğu ülkede ömrün uzun olsun.
13 Öldürmeyeceksin.
14 Zina etmeyeceksin.
15 Çalmayacaksın.
16 Komşuna karşı yalan tanıklık etme-yeceksin.
17 Komşunun evine tamah etmeyecek-sin; komşunun karısına, ya da kölesine, ya da cariyesine, ya da öküzüne, ya da eşeğine, ya da komşunun hiçbir şeyine tamah etmeyeceksin.
18 Ve tüm halk gök gürlemelerini, ve şimşekleri, ve boru sesini, ve dağın tüt-tüğünü gördüler; ve halk bunu görünce hareket ettiler, ve uzakta durdular.
19 Ve Musa'ya, Bizimle sen konuş, ve dinleyelim, dediler; ama Allah bizimle konuşmasın, yoksa ölürüz.
20 Ve Musa halka, Korkmayın, dedi, çünkü Allah sizi sınasın ve günah işle-meyesiniz diye onun korkusu önünüzde olsun diye geldi.
21 Ve halk uzakta durdu, ve Musa Al-lah'ın bulunduğu koyu karanlığa yaklaştı.
22 Ve RAB Musa'ya dedi ki, İsrail çocuklarına şöyle diyeceksin: Gökten sizinle konuştuğumu gördünüz.
23 Benimle gümüş ilahlar yapmayacak-sınız; ve kendinize altın ilahlar yapmaya-caksınız.
24 Bana topraktan sunak yapacaksın, yakmalık sunularını, ve esenlik sunu-larını, koyunlarını, ve öküzlerini, onun üzerinde kurban edeceksin; adımı hatır-lattığım her yerde sana geleceğim, ve seni kutsayacağım.
25 Ve eğer benim için taştan sunak yaparsan, onu yonma taştan yapmaya-caksın, çünkü, eğer üzerine kalemini vurursan, onu kirletirsin.
26 Ve onun üzerinde çıplaklığın açılma-sın diye sunağıma basamakla çıkmaya-caksın.
