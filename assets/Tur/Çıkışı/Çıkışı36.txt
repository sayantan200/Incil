OZAMAN Bezalel ve Oholiab, ve makdis hizmetinin tüm işini nasıl yapacaklarını bilmek üzere RAB'bin kendisine hikmet ve anlayış verdiği yüreği hikmetli her adam, RAB'bin emrettiği her şeye göre yaptılar.
2 Ve Musa, Bezalel'i ve Oholiab'ı, ve RAB'bin hikmet verdiği hikmetli her ada-mı, iş yapmak için ona girişmeye yüreği kendisini harekete getiren her adamı çağırdı;
3 Ve makdis hizmetinin işi için onu yap-sınlar diye, İsrail çocuklarının getirmiş oldukları tüm sunuyu Musa'nın önünden aldılar. Ve onlar her sabah kendisine yine gönüllü sunular getirdiler.
4 Ve tüm hikmetli adamlar, makdisin tüm işini yapanlar, her biri yapmakta olduğu kendi işinden geldiler;
5 Ve Musa'ya söyleyip, Halk, RAB'bin yapın diye emrettiği iş için gereğinden fazla getiriyor, dediler.
6 Ve Musa emir verdi, ve onu ordugâhta ilan ettirip, Gerek erkek gerek kadın makdisin sunusu için artık iş yapma-sınlar, dediler. Böylece halk getirmekten alıkondu.
7 Çünkü hazır olan eşya, yapılacak tüm iş için yeter, ve artardı.
8 Ve mesken işini yapanlar arasında yüreği hikmetli her adam, bükülmüş ince keten, ve lacivert, ve erguvani, ve kır-mızıdan on perdeyi yaptı; onları üstat işi keruvimlerle yaptı.
9 Her perdenin uzunluğu yirmi sekiz arşın, ve her perdenin eni dört arşındı; tüm perdelerin ölçüsü birdi.
10 Ve beş perdeyi birbirine bağladı; ve öbür beş perdeyi birbirine bağladı.
11 Ve bir takımın uç tarafındaki perdenin kenarına lacivert ilikler yaptı; öbür takı-mın uç tarafındaki perdenin kenarına da böyle yaptı.
12 Bir perdeye elli ilik yaptı, öbür takım-daki perdenin kenarına da elli ilik yaptı; ilikler bir perdeyi öbürüne bağladı.
13 Ve elli altın kopça yaptı, ve perdeleri kopçalarla birbirine bağladı; böylece mesken bir oldu.
14 Ve mesken üzerinde çadır olmak üzere keçi kılından perdeler yaptı; yap-tığı perdeler on birdi.
15 Her perdenin uzunluğu otuz arşın, ve her perdenin eni dört arşındı; on bir perdenin ölçüsü birdi.
16 Ve beş perdeyi ayrıca, ve altı perdeyi ayrıca bağladı.
17 Ve bir takımın en uç tarafındaki per-denin kenarına elli ilik yaptı, ve öbür takımın en uç tarafındaki perdenin kenarına elli ilik yaptı.
18 Ve çadır bir olmak için onu bağlamak üzere elli tunç kopça yaptı.
19 Ve çadır için kırmızı boyalı koç deri-lerinden bir örtü, ve üstünde porsuk derilerinden bir örtü yaptı.
20 Ve mesken için akasya ağacından dik duracak tahtalar yaptı.
21 Her tahtanın uzunluğu on arşın, ve her tahtanın eni bir buçuk arşındı.
22 Her tahtanın birbirine aynı uzaklıkta olan iki çıkıntısı vardı; meskenin tüm tahtaları için böyle yaptı.
23 Ve mesken için tahtalar, güneye doğ-ru, güney tarafı için yirmi tahta yaptı;
24 Ve bir tahta altında onun iki kolu için iki taban, ve öbür tahta altında onun iki kolu için iki taban olmak üzere yirmi tahtanın altında kırk gümüş taban yaptı.
25 Ve meskenin ikinci tarafı için, kuzey tarafında, yirmi tahta,
26 Ve bir tahta altında iki taban, ve öbür tahta altında iki taban olmak üzere onların kırk gümüş tabanını yaptı.
27 Ve batıya doğru, meskenin arka tarafı için altı tahta yaptı.
28 Ve iki yanda meskenin köşeleri için iki tahta yaptı.
29 Ve onlar aşağıda çifttiler; ve aynı surette tepesinde birinci halkaya kadar çifttiler; iki köşesinde onların ikisine böy-le yaptı.
30 Ve sekiz tahta, ve her tahta altında iki taban olmak üzere, onların on altı gümüş tabanı vardı.
31 Ve meskenin bir tarafının tahtaları için akasya ağacından beş mertek,
32 Ve meskenin öbür tarafının tahtaları için beş mertek, ve batıya doğru mes-kenin arka tarafı tahtaları için beş mertek yaptı.
33 Ve orta merteği, tahtaların ortasında, bir uçtan öbür uca geçirmek üzere yaptı.
34 Ve tahtaları altınla kapladı, ve mer-tekler için yerler olmak üzere altın halka-lar yaptı, ve mertekleri altınla kapladı.
35 Ve perdeyi lacivert, ve erguvani, ve kırmızı, ve bükülmüş ince ketenden yap-tı; onu üstat işi keruvimlerle yaptı.
36 Ve akasya ağacından ona dört direk yaptı, ve onları altınla kapladı, onların çengelleri altındandı; ve onlar için dört gümüş taban döktü.
37 Ve çadırın kapısı için lacivert, ve erguvani, ve kırmızı, ve bükülmüş ince ketenden nakışçı işi bir perde,
38 Ve onun çengelleriyle beş direğini yaptı; ve onların başlıklarını, ve çember-lerini altınla kapladı, ama onların beş tabanı tunçtandı.
