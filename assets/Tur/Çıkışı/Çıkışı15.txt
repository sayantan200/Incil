OZAMAN Musa ve İsrail çocukları RAB'be şu ezgiyi söylediler, ve söyleyip dediler ki, RAB'be ezgiler söyleyeceğim, çünkü yüceldikçe yüceldi; atı ve atlısını denize attı.
2 RAB kuvvetim ve ezgimdir; ve o bana kurtuluş oldu; o benim Allahım'dır, ve ona konut kuracağım; babamın Allahı, ve onu yücelteceğim.
3 RAB savaş eridir; adı RAB'dir.
4 Firavun'un savaş arabalarını ve ordusunu denize attı; seçme araba cenkçileri de Kızıldeniz'de boğuldu.
5 Enginler onları örttü; taş gibi dibe indiler.
6 Senin sağ elin, Ya RAB, kudrette görkemli oldu, senin sağ elin, Ya RAB, düşmanı ezdi.
7 Ve sana karşı ayaklananları, görkemin büyüklüğünde yıktın; gazabını gönderdin, onları saman gibi yedi.
8 Ve burnunun soluğunun vuruşuyla sular yığıldı, akıntılar yığın gibi durdu; derinlikler denizin ortasında dondu.
9 Düşman, Kovalayıp yetişeceğim, dedi, çapulu bölüşeceğim; onlardan dileğim doyacak; kılıcımı çekeceğim, elim onları helak edecek.
10 Rüzgârınla üfürdün, deniz onları örttü; büyük sularda kurşun gibi battılar.
11 İlahlar arasında senin gibi kim vardır, ya RAB? kutsallıkta görkemli, övgülerde heybetli, harikalar yapan, senin gibi kim vardır?
12 Sağ elini uzattın, yer onları yuttu.
13 Halas ettiğin halka merhametinle güttün; kutsal meskenine kudretinle onlara yol gösterdin.
14 Halklar işitecek, ve korkacaklar; Filistin'in sakinlerini elem tutacak.
15 O zaman Edom'un emîrleri şaşacak; Moab'ın yiğitlerini titreme alacak; Kenan sakinlerinin tümü eriyecek.
16 Onların üzerine korku ve dehşet düşecek; senin halkın geçinceye kadar, ya RAB, satın aldığın bu halk geçinceye kadar, senin pazının büyüklüğüyle taş gibi hareketsiz olacaklar.
17 Onları içeri getireceksin, ve mirasının dağında, ya RAB, kendi oturman için yaptığın yerde, ya RAB, ellerinin sabit kıldığı Makdis'te onları dikeceksin.
18 RAB ebediyen ve daima krallık edecek.
19 Çünkü Firavun'un atı savaş arabalarıyla ve atlılarıyla denize girdi, ve RAB denizin sularını onların üzerine geri getirdi; ama İsrail çocukları denizin ortasında kuru topraktan gittiler.
20 Ve Harun'un kız kardeşi peygamber Miryam eline tef aldı; ve tüm kadınlar teflerle ve rakıslarla onun arkasından çıktılar.
21 Ve Miryam onlara cevap verdi: RAB'be ezgiler söyleyin, çünkü gayetle yükseldi; atı ve atlısını denize attı.
22 Böylece Musa İsrail'i Kızıldeniz'den ileri götürdü; ve Şur çölüne çıktılar; ve çölde üç günlük yol gittiler, ve su bulmadılar.
23 Ve Mara'ya gelince, Mara sularını içemediler, çünkü acıydılar; bunun için adı Mara çağrıldı.
24 Ve halk Musa'ya karşı, Ne içeceğiz? diye söylendiler.
25 Ve o, RAB'be feryat etti, ve RAB ona bir ağaç gösterdi, onu sulara atınca, sular tatlı oldu; orada onlar için kural ve kanun koydu, ve orada onları sınadı,
26 Ve dedi ki, Eğer senin Allahın RAB'bin sözünü dikkatle dinlersen, ve onun gözünde doğru olanı yaparsan, ve onun emirlerine kulak verirsen, ve onun tüm kurallarını tutarsan, Mısırlılar'a verdiğim hastalıkların hiçbirini sana vermeyeceğim; çünkü sana şifa veren RAB ben'im.
27 Ve Elim'e geldiler, orada on iki su kaynağı, ve yetmiş hurma ağacı vardı; ve orada suların yanında kondular.
