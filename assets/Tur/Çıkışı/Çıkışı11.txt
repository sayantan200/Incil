VE RAB Musa'ya, Artık Firavun'un üzerine, ve Mısır'ın üzerine bir bela daha getireceğim, dedi; ondan sonra sizi buradan salıverecektir; sizi salıverdiği zaman, mutlaka sizi buradan tamamen kovacaktır.
2 Şimdi halkın kulaklarına söyle, ve her adam kendi komşusundan, ve her kadın kendi komşusundan, gümüş takımlar ve altın takımlar istesin.
3 Ve RAB Mısırlılar'ın gözleri önünde halka lütuf verdi. Musa adam da Mısır ülkesinde, Firavun'un kullarının gözleri önünde, ve halkın gözleri önünde çok büyüktü.
4 Ve Musa dedi ki, RAB şöyle diyor: Gece yarısı sularında ben Mısır'ın ortasına çıkacağım;
5 Ve tahtı üzerinde oturan Firavun'un ilk doğanından, değirmen ardında olan cariyenin ilk doğanına kadar, Mısır ülkesinde tüm ilk doğanlar, ve hayvanların tüm ilk doğanları ölecek.
6 Ve tüm Mısır ülkesinde misli olmamış ve bir daha olmayacak büyük bir feryat olacak.
7 Ama RAB Mısırlılar'ı İsrail'den nasıl ayırdığını bilesiniz diye, insandan hayvana kadar, tüm İsrail çocuklarına karşı bir köpek bile dilini kımıldatmayacak.
8 Ve tüm bu senin kulların bana inecek, ve bana eğilip diyecekler ki, Sen ve senin ardınca giden tüm halk çıkın; ve ondan sonra ben çıkacağım. Ve Firavun'un yanından şiddetli öfkeyle çıktı.
9 Ve RAB Musa'ya, Mısır ülkesinde harikalarım çoğalsın diye Firavun sizi dinlemeyecektir, dedi.
10 Ve Musa'yla Harun tüm bu harikaları Firavun'un önünde yaptılar; ve RAB Firavun'un yüreğini katılaştırdı, ve İsrail çocuklarını ülkesinden salıvermedi.
