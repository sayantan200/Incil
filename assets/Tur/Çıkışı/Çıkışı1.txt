1 ŞİMDİ Mısır'a gelen İsrail çocuklarının adları şunlardır; her adam ve ev halkı Yakup'la beraber geldi.
2 Ruben, Şimeon, Levi, ve Yahuda,
3 İssakar, Zebulun, ve Benyamin,
4 Dan, ve Naftali, Gad, ve Aşer.
5 Ve Yakup'un sulbünden çıkan tüm canlar yetmiş candı; çünkü zaten Yusuf Mısır'daydı.
6 Ve Yusuf, ve tüm kardeşleri, ve tüm o nesil öldü.
7 Ve İsrail çocukları verimli oldu, ve türeyip çoğaldılar, ve ziyadesiyle kuvvet-lendiler; ve ülke onlarla doldu.
8 Şimdi Mısır üzerine Yusuf'u bilmeyen yeni bir kral çıktı.
9 Ve halkına, İşte, dedi, İsrail çocukla-rının halkı bizden çok ve kuvvetlidir;
10 Gelin, onlara karşı akıllıca davrana-lım; yoksa çoğalacaklar, ve olur ki, savaş çıkınca, onlar da düşmanlarımızla birleşirler, ve bize karşı savaşıp böylece ülkeden çıkarlar.
11 Bunun için onlara yükleriyle eziyet etsinler diye üzerlerine angarya memur-ları koydular. Ve Firavun için Pitom ve Raamses ambar şehirlerini yaptılar.
12 Ama onlara ne kadar eziyet ettilerse o kadar çoğalıp arttılar. Ve İsrail çocuk-ları yüzünden bizar oldular.
13 Ve Mısırlılar İsrail çocuklarını şiddetle işlettiler;
14 Ve şiddetle işlettikleri tüm işlerinde, tarlada her çeşit işte, harçta ve kerpiçte, ağır işle hayatlarını acı ettiler.
15 Ve Mısır kralı, birinin adı Şifra ve öbürünün adı Pua olan İbrani ebelere söyledi;
16 Ve dedi ki, İbrani kadınları için ebelik hizmetini yaptığınız, ve onları doğurma iskemlesi üzerinde gördüğünüz zaman, eğer bir oğulsa, o zaman onu öldürecek-siniz; ama eğer kızsa, o zaman o yaşayacaktır.
17 Ama ebeler Allah'tan korkarlardı, ve Mısır kralının kendilerine emrettiğine göre yapmadılar, ama erkek çocukları sağ bıraktılar.
18 Ve Mısır kralı ebeleri çağırıp onlara, Niçin bu şeyi yaptınız, dedi, ve erkek çocukları sağ bıraktınız?
19 Ve ebeler Firavun'a, Çünkü İbrani kadınları Mısırlı kadınlar gibi değiller, dediler; çünkü onlar canlı, ve ebe onların yanına gelmeden önce doğuruyorlar.
20 Bunun için Allah ebelere iyilik etti; ve halk çoğaldı, ve ziyadesiyle kuvvetlen-diler.
21 Ve vaki oldu ki, ebeler Allah'tan kork-tuklarından, onları ev bark sahibi etti.
22 Ve Firavun tüm halkına emredip, Her doğan oğlu ırmağa atacaksınız, dedi; ve her kızı sağ bırakacaksınız.
