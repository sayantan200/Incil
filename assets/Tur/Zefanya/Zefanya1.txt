YAHUDA Kralı Amon oğlu Yoşiya'nın günlerinde, Hizkiya oğlu Amarya oğlu Gedalya oğlu Kuşi oğlu Zefanya'ya gelen RAB'bin sözü.
2 Toprağın yüzünden her şeyi silip süpü-receğim, diyor RAB.
3 İnsanı ve hayvanı süpüreceğim; göğün kuşlarıyla denizin balıklarını, ve şerirlerle tökezleri süpüreceğim; ve toprağın yüzünden insanı kesip atacağım, diyor RAB.
4 Ve Yahuda üzerine, ve Yeruşalim'de oturanların hepsi üzerine elimi uzata-cağım; ve Baal'dan artakalanları, kâhin-lerle beraber Kemarimler'in adını,
5 Ve damların üzerinde gök ordusuna tapınanları; RAB'be ant edip Malkam üzerine de ant ederek tapınanları,
6 Ve RAB'bin ardından geri dönenleri, ve RAB'bi aramamış, ve onu sormamış olanları bu yerden kesip atacağım.
7 Rab ALLAH'ın huzurunda sus; çünkü RAB'bin günü yakındır; çünkü RAB kurban hazırladı, konuklarını çağırdı.
8 Ve RAB'bin kurbanı günü vaki olacak ki, reisleri ve kral çocuklarını, ve ecnebi giysisi giyenlerin hepsini cezalandıra-cağım.
9 Ve eşik üzerinden sıçrayanların hep-sini, o günde cezalandıracağım, onlar ki, zorbalıkla ve hileyle efendilerinin evini dolduruyorlar.
10 Ve o günde Balık Kapısı'ndan çığlık gürültüsü, ve ikincisinden uluma, ve tepelerden büyük kırgın olacak, diyor RAB.
11 Uluyun, siz Makteş'te oturanlar; çün-kü tüm tüccar takımı yok oldu; gümüş yüklü olanların hepsi kesilip atıldı.
12 Ve o vakitte vaki olacak ki, Yeruşa-lim'i kandillerle arayacağım. Ve tortuları üzerinde katılaşmış adamları cezalan-dıracağım, onlar ki, yüreklerinde, RAB iyilik de etmez, kötülük de etmez, diyor-lar.
13 Bu yüzden onların malı çapul, ve evleri virane olacak; hem de evler yapacak, ama içlerinde oturmayacaklar; ve bağlar dikecek, ama şarabını içmeye-cekler.
14 RAB'bin büyük günü yakındır, yakındır ve çok çabuk geliyor, yani RAB'bin gününün sesi! yiğit orada acı acı bağıracak.
15 O gün gazap günüdür, sıkıntı ve darlık günü, yıkım ve viranlık günü, karanlık ve karaltı günü, bulutlar ve koyu karanlık günü,
16 Duvarlı şehirlere karşı, yüksek köşe kulelerine karşı boru ve naralar günüdür.
17 Ve insanlar üzerine sıkıntı getire-ceğim ki, körler gibi yürüyecekler, çünkü RAB'be karşı günah işlediler; ve kanları toz gibi, ve etleri gübre gibi dökülecek.
18 RAB'bin gazap gününde gümüşleri de altınları da onları azat edemeyecek; ancak onun kıskançlık ateşiyle tüm ülke yutulacak; çünkü ülkede oturanların hepsini sona, hem de çarçabuk sona erdirecek.
