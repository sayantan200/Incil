BİR araya gelin, ey istenilmeyen ulus!
2 Ferman doğurmadan önce, gün saman ufağı gibi geçip gitmeden önce, RAB'bin kızgın öfkesi üzerinize gelme-den önce, RAB'bin öfkesi günü üzerinize gelmeden önce, toplanın.
3 RAB'bin hükümlerini yapmış olan yer-yüzünün tüm alçakgönüllüleri, RAB'bi arayın; doğruluğu arayın, alçakgönüllü-lüğü arayın; RAB'bin öfkesi gününde belki örtülürsünüz.
4 Çünkü Gaza terk edilecek, ve Aşke-lon viran olacak; Aşdod'u öğle vaktinde kovacaklar, ve Ekron kökünden söküle-cek.
5 Deniz kıyısında oturanların, Keretîler ulusunun vay haline! Ey Kenan, Filistliler ülkesi, RAB'bin sözü size karşıdır; seni helak edeceğim, öyle ki, artık sende oturan kimse olmayacak.
6 Ve deniz kıyısı çobanlar için konut ve barınaklar, ve sürüler için ağıllar olacak.
7 Ve kıyı boyu Yahuda evinin bakiyesi için olacak; onun üzerinde onlar sürü-lerini otlatacaklar; ve akşamleyin Aşke-lon evlerinde yatacaklar; çünkü onların Allahı RAB onları arayacak, ve sürgünle-rini geri getirecek.
8 Halkımı tahkir etmiş, ve onların sını-rına karşı kendilerini büyütmüş olan Moab'ın ettiği hakareti, ve Ammon çocuklarının sitemlerini işittim.
9 Bundan dolayı, varlığım hakkı için, diyor orduların RABBİ, İsrail'in Allahı, Gerçekten Moab Sodom gibi, ve Ammon çocukları Gomorra gibi olacak, yani ısır-ganlar mülkü, ve tuz çukurları, ve daimi bir virane; onları halkımın bakiyesi yağma edecek, ve onları halkımın bakiyesi mülk edinecek.
10 Kibirlerinin karşılığı bu olacak, çünkü tahkir edip ordular RABBİ'nin halkına karşı kendilerini büyüttüler.
11 Onlara karşı RAB korkunç olacak; çünkü dünyanın tüm ilahlarını aç bıraka-cak; ve insanlar, herkes kendi yerinden, milletlerin tüm adaları ona tapınacaklar.
12 Siz Etiyopyalılar, siz de benim kılıcımla öldürüleceksiniz.
13 Ve kuzeye karşı elini uzatacak, ve Asur'u yok edecek, ve Nineve'yi bir virane, ve çöl gibi kurak edecek.
14 Ve sürüler, ulusların tüm hayvanları, onun içinde yatacaklar; hem kara batak hem de balaban kuşu onun direk baş-lıklarında geceleyecekler; pencerelerde onların sesi ötecek; yıkım eşiklerde olacak; çünkü sedir işlerini açacak.
15 Şenlik eden, emniyette oturan, yüreğinde, Ben varım, ve benden başkası yok, diyen şehir budur; nasıl bir virane, canavarlar için yatacak yer oldu! yanından geçen her adam ıslık çalacak, ve elini sallayacak.
