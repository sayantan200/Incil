EY İsrail evi, üzerinize ağıt olarak okuyacağım bu sözü dinleyin.
2 İsrail bakiresi düştü, bir daha kalk-mayacak; toprağı üzerine bırakıldı, onu kaldıran yok.
3 Çünkü Rab ALLAH şöyle diyor: Bin kişiyle çıkan şehir yüz kişiyi, ve yüz kişiyle çıkan on kişiyi bırakacak İsrail evine.
4 Çünkü RAB İsrail evine şöyle diyor: Siz beni arayın, ve yaşayacaksınız;
5 Ama Beytel'i aramayın, ve Gilgal'a girmeyin, ve Beer-şeba'ya geçmeyin; çünkü Gilgal elbette sürgün götürülecek, ve Beytel bir hiç olacak.
6 RAB'bi arayın, ve yaşayacaksınız; yoksa Yusuf evinde o bir ateş gibi çıkar, ve onu yiyip bitirir, ve Beytel'de onu söndüren bulunmaz.
7 Hakkı pelin otuna döndüren, ve adaleti yere atan sizler!
8 Yedi yıldızı ve Oriyon burcunu yapanı, ve ölüm gölgesini sabaha çevireni, ve gündüzü geceyle karartanı, deniz sula-rını çağıranı, ve onları yeryüzüne dökeni arayın; onun adı RAB'dir;
9 O ki, yağma edileni kuvvetliye karşı güçlendirir, öyle ki yağma edilen, hisara karşı gelecek.
10 Kendilerini kapıda azarlayandan nefret ediyor, ve dürüst konuşandan iğreniyorlar.
11 Bundan ötürü, mademki fakiri ayak altına alıyorsunuz, ve ondan buğday yükleri koparıyorsunuz; yontulmuş taştan evler yaptınız, ama onlarda oturmayacaksınız; güzel bağlar diktiniz, ama onlardan şarap içmeyeceksiniz.
12 Çünkü çok olan isyanlarınızı ve ağır günahlarınızı biliyorum, onlar doğruyu sıkıştırırlar, rüşvet alırlar, ve kapıda fakirlerin hakkını saptırırlar.
13 Bu yüzden ihtiyatlı o vakitte susacak; çünkü kötü bir vakittir.
14 Kötülüğü değil, iyiliği arayın ki, yaşa-yasınız; ve böylece RAB, orduların Allahı, dediğiniz gibi sizinle beraber olur.
15 Kötülükten nefret edin, ve iyiliği sevin, ve kapıda hakkı pekiştirin; belki ordula-rın Allahı RAB, Yusuf'un bakiyesine lütfeder.
16 Bu yüzden Rab, orduların Allahı, RAB, şöyle diyor: Tüm meydanlarda figan kopacak; ve tüm sokaklarda, Ah! ah! diye inleyecekler, ve çiftçiyi yas tutmaya, ve ağıt yakmak bilenleri figan etmeye çağıracaklar,
17 Ve tüm bağlarda figan kopacak; çünkü aranızdan ben geçeceğim, diyor RAB.
18 RAB'bin gününü isteyenlerin vay başına! onu niçin istiyorsunuz? RAB'bin günü ışık değil, karanlıktır.
19 Nasıl ki, adam aslanın önünden kaçar da karşısına ayı çıkar; ya da eve gelir de elini duvara dayar, ve onu yılan sokar.
20 RAB'bin günü ışık değil, karanlık olmayacak mı? yani, koyu karanlık, ve onda parıltı yok.
21 Bayramlarınızdan nefret ediyorum, onları hor görüyorum, ve bayram topla-ntılarınızda koklamayacağım.
22 Yakmalık sunularınızı ve yemelik sunularınızı bana sunsanız da kabul etmeyeceğim; ve besili hayvanlarınızdan esenlik sunularına bakmayacağım.
23 Ezgilerin gürültüsünü benden uzak-laştır; çünkü santurlarının sesini dinle-meyeceğim.
24 Ancak hüküm sular gibi, ve doğruluk kuvvetli ırmak gibi aksın.
25 Ey İsrail evi, çölde kırk yıl bana kurbanlar ve sunular sunmadınız mı?
26 Fakat siz Molokunuz'un çadırını, ve suretleriniz Kiun'u, kendiniz için yapmış olduğunuz ilahınızın yıldızını taşıdınız.
27 Bunun için sizi Damaskus'un ötesine sürgün ettireceğim, diyor RAB, onun adı orduların Allahı'dır.
