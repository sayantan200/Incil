EY İsrail çocukları, RAB'bin size karşı, Mısır ülkesinden çıkardığım tüm boya karşı, söylediği şu sözü dinleyin; dedi ki,
2 Yeryüzünün tüm boylarından yalnız sizi tanıdım, bu yüzden tüm fesatlarınız için sizi cezalandıracağım.
3 İki adam anlaşmadan birlikte yürüye-bilir mi?
4 Avı olmayınca ormanda aslan kükrer mi? genç aslan bir şey tutmadıkça inin-den sesini çıkarır mı?
5 Kuş için tuzak kurulmamış iken yerdeki kapana düşer mi? bir şey tutmamışken kapanı biri topraktan kaldırır mı?
6 Şehirde boru çalınır da halk korkmaz mı? bir şehre kötülük gelir de RAB onu yapmamış olur mu?
7 Gerçekten Rab ALLAH peygamber kullarına sırrını açmadıkça bir şey yapmaz.
8 Aslan kükredi; kim korkmaz? Rab ALLAH söyledi; kim peygamberlik etmez?
9 Aşdod'da, saraylarda, ve Mısır ülke-sinde, saraylarda duyurun, ve deyin ki, Samiriye dağları üzerinde toplanın; ve onun ortasındaki büyük karışıklıkları, ve onun içindeki mazlumları görün.
10 Çünkü onlar doğruluk yapmayı bilmi-yorlar, diyor RAB, onlar ki saraylarına zorbalık ve soygunculuk yığarlar.
11 Bu yüzden Rab ALLAH şöyle diyor: Hasım çıkacak, ve ülkeyi kuşatacak, ve kuvvetini senden soyacak, ve sarayların çapul edilecek.
12 RAB şöyle diyor: Çoban aslanın ağzından nasıl iki bacak ya da bir kulak parçası çekip kurtarırsa, İsrail oğulları, Samiriye'de yatak köşesinde ve Damas-kus'ta sedir üzerinde oturanlar da böyle kurtulacak.
13 Dinleyin, ve Yakup evinde tanıklık edin, diyor Rab ALLAH, orduların Allahı,
14 Ki İsrail'in isyanlarını kendi üzerinde yokladığım gün Beytel'in sunaklarını da yoklayacağım; ve sunağın boynuzları kesilip yere düşecekler.
15 Ve kışlık evi yazlık eviyle beraber vuracağım; ve fil dişinden evler mahvo-lacak, ve büyük evlerin sonu olacak, diyor RAB.
