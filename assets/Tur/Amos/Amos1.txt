TEKOA çobanları arasında olan Amos'un sözleri; onları Yahuda Kralı Üzziya'nın günlerinde, ve İsrail Kralı Yoaş oğlu Yeroboam'ın günlerinde, depremden iki yıl önce İsrail hakkında gördü.
2 Ve dedi ki, RAB Sion'dan kükreyecek, ve Yeruşalim'den sesini yükseltecek; ve çobanların mekânları yas tutacak, ve Karmel'in tepesi kuruyacak.
3 RAB şöyle diyor: Damaskus'un üç hatta dört isyanından ötürü cezasını geri çevirmeyeceğim; çünkü Gilead'ı demir-den düvenlerle dövdüler.
4 Ama ben Hazael'in evine ateş gönde-receğim ki, Ben-hadad'ın saraylarını yiyip bitirecek.
5 Ve Damaskus'un kapı sürgüsünü kıra-cağım, ve Aven ovasından orada oturanları ve Eden evinden elinde asa tutanı söküp atacağım; ve Suriye halkı Kîr'e sürülecek, diyor RAB.
6 RAB şöyle diyor: Gaza'nın üç, hatta dört günahından ötürü cezasını geri çevirmeyeceğim; çünkü Edom'a teslim etmek için tüm esirliği sürgün ettiler.
7 Ama ben Gaza'nın duvarına ateş göndereceğim ki, saraylarını yiyip bitirecek.
8 Ve Aşdod'dan orada oturanları, ve Aşkelon'dan elinde asa tutanı söküp atacağım; ve elimi Ekron'a karşı çevire-ceğim; ve Filistliler'in bakiyesi mahvola-cak, diyor Rab ALLAH.
9 RAB şöyle diyor: Sur'un üç, hatta dört isyanından ötürü cezasını geri çevirmeyeceğim; çünkü tüm esirliği Edom'a teslim ettiler, ve kardeşler antlaşmasını anmadılar.
10 Ama ben Sur'un duvarına ateş gön-dereceğim ki, saraylarını yiyip bitirecek.
11 RAB şöyle diyor: Edom'un üç, hatta dört isyanından ötürü cezasını geri çevirmeyeceğim; çünkü kardeşini kılıçla kovaladı, ve acıma duygularını boğdu, ve öfkesi daima yırtıcıydı, ve hiç gaza-bını elden bırakmadı.
12 Ama ben Teman'a ateş göndere-ceğim ki, Bozra'nın saraylarını yiyip bitirecek.
13 RAB şöyle diyor: Ammon çocukları-nın üç, hatta dört isyanından ötürü ce-zasını geri çevirmeyeceğim; çünkü kendi sınırlarını genişletsinler diye Gileadlı gebe kadınların karınlarını yardılar.
14 Ama ben Rabba'nın duvarında ateşi tutuşturacağım, ve savaş gününde gürültüyle, ve kasırga gününde fırtınayla onun saraylarını yiyip bitirecek;
15 Ve onların kralı, kendisi ve reisleri birlikte sürgüne gidecekler, diyor RAB.
