RAB şöyle diyor: Moab'ın üç, hatta dört günahından ötürü cezasını geri çevirmeyeceğim; çünkü Edom Kralı'nın kemiklerini kireç edinceye kadar yaktı.
2 Ama ben Moab'a ateş göndereceğim, ve Kiriot'un saraylarını yiyip bitirecek; ve Moab kargaşalıkla, gürültüyle, ve boru sesiyle ölecek;
3 Ve onun içinden hakimi söküp ata-cağım, ve onunla beraber tüm reislerini öldüreceğim, diyor RAB.
4 RAB şöyle diyor: Yahuda'nın üç hatta dört isyanından ötürü cezasını geri çevirmeyeceğim; çünkü RAB'bin yasa-sını hor gördüler, ve emirlerini tutma-dılar, ve yalanları kendilerini saptırdılar, o yalanlar ki, ataları onların ardınca yürümüşlerdi.
5 Ama ben Yahuda'ya ateş göndere-ceğim, ve Yeruşalim'in saraylarını yiyip bitirecek.
6 RAB şöyle diyor: İsrail'in üç, hatta dört isyanından ötürü cezasını geri çevirmeyeceğim; çünkü doğruyu para için, ve fakiri bir çift çarık için sattılar;
7 Onlar ki, fakirlerin başı üzerindeki toz toprağa can atarlar, ve hakirlerin yolunu saptırırlar; ve kutsal adımı kirletmek için bir adamla babası aynı genç kadına giderler;
8 Ve her sunağın yanında, rehin alınan esvap üzerinde yatarlar; ve ilahlarının evinde mahkûmların şarabını içerler.
9 Ama ben onların önünde Amorî'yi helak ettim, onun boyu sedir ağaçlarının boyu gibiydi, ve kendisi meşe ağaçları kadar kuvvetliydi; ama yukarıdan mey-vesi ve aşağıdan kökünü helak ettim.
10 Hem de ben sizi Mısır ülkesinden çı-kardım, ve Amorî ülkesini mülk edinmek için çölde kırk yıl size yol gösterdim.
11 Ve oğullarınızdan peygamberler, ve yiğitlerinizden Nezîrler çıkardım. Ey siz İsrail çocukları, böyle değil mi? diyor RAB.
12 Fakat siz Nezîrler'e şarap içirdiniz, ve, Peygamberlik etmeyin, diye peygam-berlere emrettiniz.
13 Demet dolu araba nasıl ezilirse, işte, ben de altınızda öyle ezildim.
14 Bunun için kaçış çabuk koşandan mahvolacak; ve güçlü kuvvetini pekiş-tiremeyecek; ve yiğit kendini azat ede-meyecek;
15 Ve yay çeken ayakta durmayacak; ve ayağına tez olan kendisini azat etmeyecek; ve ata binen kendisini azat etmeyecek;
16 Ve yiğitler arasında yürekli olan o günde çıplak kaçacak, diyor RAB.
