GÜNAHI ve kirliliği temizlemek için, o günde Davut evine ve Yeruşalim'de oturanlara bir pınar açılacak.
2 Ve o günde vaki olacak ki, diyor orduların RABBİ, putların adlarını ülkeden kesip atacağım, ve artık anılmayacaklar; peygamberleri de, kirli ruhu da ülkeden gidereceğim.
3 Ve vaki olacak ki, bir kimse yine peygamberlik ederse, o zaman kendisini tevlit etmiş olan babası ile annesi ona diyecekler ki, Yaşamayacaksın; çünkü RAB'bin adıyla yalan söylüyorsun; ve peygamberlik edince kendisini tevlit etmiş olan babasıyla annesi onun bedenini delip deşecekler.
4 Ve o günde vaki olacak ki, peygam-berler utanacak, peygamberlik ettiği zaman herkes kendi görümünden utanacak; ve aldatmak için kıl kaftan giymeyecek;
5 Ama diyecek ki, Ben peygamber değilim, ben çiftçiyim; çünkü gençliğim-den beri insan bana çobanlığı öğretti.
6 Ve biri ona diyecek ki, Ellerindeki bu yaralar ne? o zaman o cevap verecek: Dostlarımın evinde aldığım yaralar.
7 Ey kılıç, çobanıma karşı, arkadaşım olan adama karşı uyan, diyor orduların RABBİ; çobanı vur, ve koyunlar dağıla-cak; ve elimi küçüklerin üzerine çevire-ceğim.
8 Ve vaki olacak ki, tüm ülkede, diyor RAB, orada, iki kısım kesilip atılacak ve ölecek; ve orada üçte biri artakalacak.
9 Ve bu üçte birini ateşten geçireceğim, ve gümüş arıtılır gibi onları arıtacağım, ve altın sınanır gibi onları sınayacağım. Onlar benim adımı çağıracaklar, ve ben onları işiteceğim; ben, Halkım odur, diyeceğim; onlar da, Allahım RAB'dir, diyecekler.
