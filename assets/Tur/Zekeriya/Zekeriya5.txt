OZAMAN döndüm ve gözlerimi kal-dırıp baktım, ve işte uçan bir tomar.
2 Ve bana, Ne görüyorsun? dedi. Ve cevap verdim: Uçan bir tomar görüyo-rum; uzunluğu yirmi arşın, ve genişliği on arşın.
3 O zaman bana, Tüm yeryüzü üzerine çıkan lanet budur, dedi; çünkü bu yan-dan, hırsızlık eden herkes buna göre kesilip atılacak, ve o yandan, yalan yere ant içen herkes ona göre kesilip atılacak.
4 Onu çıkartacağım, diyor orduların RABBİ, ve hırsızın evine, ve benim adımla yalan yere ant içen adamın evine girecek; ve onun evi içinde kalacak, ve kerestesiyle ve taşlarıyla beraber evi yiyip bitirecektir.
5 O zaman benimle konuşan melek çıktı, ve bana, Şimdi gözlerini kaldır, dedi, ve bu çıkan şey nedir, gör.
6 Ve dedim ki, Bu ne? Ve o, Bu çıkmakta olan efadır, dedi. Üstelik dedi ki, Tüm ülkede görünüşleri budur.
7 Ve, işte, bir talant kurşun kaldırıldı; ve bu, efanın içinde oturan bir kadındır.
8 Ve dedi ki, Bu şerdir. Ve onu efanın içine attı. Ve kurşun tartıyı efanın ağzına attı.
9 O zaman gözlerimi kaldırıp baktım, ve, işte, iki kadın çıktı, ve rüzgâr onların kanatlarındaydı; çünkü leylek kanatları gibi kanatları vardı; ve efayı yerle gök arasına kaldırdılar.
10 O zaman benimle konuşan meleğe dedim ki, Bunlar efayı nereye götürü-yorlar?
11 Ve o bana, Onun için Şinar ülkesinde ev yapsınlar diye götürüyorlar, dedi; ve sabit olup orada kendi ayaklığı üzerine konulacaktır.
