DARİUS'UN ikinci yılında, sekizinci ayda, Peygamber İddo oğlu Berekya oğlu Zekeriya'ya RAB'bin sözü gelip dedi ki,
2 RAB atalarınıza çok öfkelendi.
3 Bunun için onlara de ki, Orduların RABBİ şöyle diyor: Siz bana dönün, diyor orduların RABBİ, ben de size dönerim, diyor orduların RABBİ.
4 Siz atalarınız gibi olmayın; önceki pey-gamberler onlara bağırıp dediler ki, Orduların RABBİ şöyle diyor: Şimdi siz kötü yollarınızdan ve kötü işlerinizden dönün; ama onlar işitmediler, ve beni iyi dinlemediler, diyor RAB.
5 Atalarınız, onlar nerede? ve peygam-berler, onlar sonsuza kadar mı yaşarlar?
6 Ama peygamber kullarıma emretmiş olduğum sözlerim ve kurallarım atalarını-za erişmediler mi? ve dönüp dediler ki, Orduların RABBİ yollarımıza göre ve işlerimize göre, bize ne yapmayı düşün-düyse, bizimle öyle etti.
7 Darius'un ikinci yılında, on birinci ayın, Şebat ayının yirmi dördüncü gü-nünde, Peygamber İddo oğlu Berekya oğlu Zekeriya'ya RAB'bin sözü gelip dedi ki,
8 Geceleyin gördüm, ve işte kızıl ata binmiş bir adam, ve vadinin dibindeki mersin ağaçları arasında duruyordu; ve arkasında kızıl, kula, ve beyaz atlar vardı.
9 O zaman dedim ki, Efendim, bunlar ne? Ve benimle konuşan melek bana, Bunlar nedir, sana göstereyim, dedi.
10 Ve mersin ağaçları arasında duran adam cevap verip, Bunlar dünyayı dolaşmak için RAB'bin gönderdikleridir, dedi.
11 Ve onlar mersin ağaçları arasında durmakta olan RAB'bin meleğine cevap verip, Dünyayı dolaştık, dediler, ve, işte, tüm dünya yerinde oturmakta, ve rahatta.
12 Ve RAB'bin meleği cevap verip, Ey orduların RABBİ, dedi, bu yetmiş yıldır gazap etmiş olduğun Yeruşalim'e ve Yahuda şehirlerine ne zamana dek merhamet etmeyeceksin?
13 Ve RAB benimle konuşan meleğe iyi sözlerle, teselli veren sözlerle cevap verdi.
14 Böylece benimle konuşan melek bana dedi ki, Sen bağır, ve de ki, Orduların RABBİ şöyle diyor: Yeruşalim'i ve Sion'u büyük kıskançlıkla kıskanı-yorum.
15 Ve kaygısız milletlere karşı büyük öfkeyle öfkelenmiştim, çünkü ben ancak biraz öfkelenmiştim, ve onlar gamlığa yardım ettiler.
16 Bu yüzden Rab şöyle diyor: Merha-metlerle Yeruşalim'e döndüm; evim orada yapılacaktır, diyor orduların RABBİ, ve Yeruşalim'in üzerine ölçü ipi çekilecektir.
17 Bir daha bağır, ve de ki, Orduların RABBİ şöyle diyor: Şehirlerim yine iyi-likle taşacak; ve Rab Sion'u yine teselli edecek, ve yine Yeruşalim'i seçecek.
18 O zaman gözlerimi kaldırıp baktım, ve işte dört boynuz.
19 Ve benimle konuşan meleğe dedim ki, Bunlar ne? Ve bana cevap verdi: Bunlar Yahuda'yı, İsrail'i, ve Yeruşalim'i dağıtmış olan boynuzlardır.
20 Ve Rab bana dört dülger gösterdi.
21 O zaman dedim ki, bunlar ne yapmaya geliyorlar? Ve söyleyip dedi ki, Yahuda'yı dağıtmış olan boynuzlar onlardır, öyle ki, hiçbir adam başını kaldırmadı; bunlar da onları yıpratsınlar, Centiller'in boynuzlarını yere çalsınlar diye geldiler, o Centiller ki, Yahuda ülkesini dağıtmak için ona karşı boynuzlarını kaldırmışlardı.
