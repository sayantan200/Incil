SON yağmurlar vaktinde RAB'den yağmur dileyin; böylece RAB parlak bulutlar yapacak ve onlara yağmur sağa-nakları, herkese tarlada ot verecektir.
2 Çünkü putlar boş şey söylediler, ve falcılar yalan gördüler, ve hileli rüyalar söylediler; boş yere teselli ediyorlar; bundan ötürü onlar sürü gibi göç ettiler, sefil oldular, çünkü çoban yoktu.
3 Çobanlara karşı öfkem alevlendi, ve keçilere ceza verdim; çünkü orduların RABBİ kendi sürüsünü, Yahuda evini, yokladı, ve savaşta onları kendi alay atı gibi etti.
4 Köşe ondan, çadır kazığı ondan, cenk yayı ondan, her zabit birlikte ondan çıktı.
5 Ve savaşta düşmanlarını sokakların çamuru içinde çiğneyen yiğitler gibi ola-caklar; ve savaşacaklar, çünkü RAB onlarla beraberdir; ve atlara binenler utandırılacak.
6 Ve Yahuda evini güçlendireceğim, ve Yusuf evini kurtaracağım, ve onları yer-leştirmek için geri getireceğim; çünkü onlara merhamet ettim; ve ben onları kovmamışım gibi olacaklar; çünkü ben onların Allahı RAB'bim, ve onları işite-ceğim.
7 Ve Efraim'den olanlar yiğit gibi olacaklar, ve şarap içmiş gibi yürekleri sevinecek; evet, çocukları bunu görüp sevinecekler; ve yürekleri RAB'de sevinç bulacak.
8 Onlara ıslık çalıp kendilerini toplaya-cağım; çünkü onları halas ettim; ve nasıl çoğaldılarsa, öyle çoğalacaklar.
9 Ve halkların arasına onları ekeceğim; ve uzak ülkelerde beni anacaklar; ve çocuklarıyla beraber yaşayacaklar, ve dönecekler.
10 Ve onları Mısır ülkesinden yine geti-receğim, ve Asur'dan onları toplaya-cağım; ve onları Gilead ülkesine, ve Lübnan'a getireceğim; ve onlara yer bulunmayacak.
11 Ve denizden sıkıntıyla geçecek, ve denizde dalgaları vuracak, ve ırmağın tüm derin yerleri kuruyacak; ve Asur'un kibri kırılacak, ve Mısır'ın asası elinden gidecek.
12 Ve onları RAB'de güçlendireceğim; ve onun adıyla dolaşacaklar, diyor RAB.
