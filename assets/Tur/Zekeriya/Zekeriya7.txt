VE Kral Darius'un dördüncü yılında vaki oldu ki, dokuzuncu ayın, Kislev ayının, dördüncü gününde RAB'bin sözü Zekeriya'ya geldi.
2 Allahın evine RAB'bin önünde dua etmek için,
3 Ve ordular RABBİ'nin evindeki kâhin-lere, ve peygamberlere, Bu nice yıllardan beri yaptığım gibi, beşinci ayda ayrı çekilerek ağlayayım mı? diye söylemek için Şarezer'i, ve Regem-melek'i, ve adamlarını gönderince;
4 O zaman bana ordular RABBİ'nin sözü gelip dedi ki,
5 Tüm ülke halkına ve kâhinlere söyleyip de ki, Bu yetmiş yıldır, beşinci ayda ve yedinci ayda, oruç tuttuğunuz ve dövündüğünüz zaman bana, yani benim için mi oruç tuttunuz?
6 Ve yediğiniz zaman ve içtiğiniz zaman kendiniz için yemiyor muydunuz, ve kendiniz için içmiyor muydunuz?
7 Yeruşalim'de halk oturmakta ve refah içindeyken, ve onun çevresindeki şehir-ler, ve güneyde ve ovada halk oturmak-tayken, önceki peygamberler aracılığıyla RAB'bin nida ettiği sözleri dinlemeniz gerekmez miydi?
8 Ve Zekeriya'ya Rab'bin sözü gelip dedi ki,
9 Orduların RABBİ, Doğru hükmedin, ve herkes kardeşine merhamet ve sevecenlik göstersin;
10 Ve dul kadını, ve yetimi, misafiri, ve fakiri sıkıştırmayın; ve sizden hiçbir kim-se kardeşine karşı yüreğinde kötülük tasarlamasın, diye böyle söylüyor.
11 Ama onlar dinlemek istemediler, ve omuzdan silkip attılar, ve işitmesinler diye kulaklarını tıkadılar.
12 Evet, ordular RABBİ'nin kendi ruhuyla önceki peygamberler aracılığıyla göndermiş olduğu yasayı ve sözleri dinlemesinler diye yüreklerini elmas gibi sert ettiler; bu yüzden ordular RABBİ'n-den büyük öfke oldu.
13 Bundan dolayı vaki oldu ki, nasıl o bağırınca onlar dinlemedilerse, böylece onlar bağırdılar, ben de dinlemedim; diyor orduların RABBİ;
14 Ama onları tanımadıkları ulusların arasına kasırgayla dağıttım. Böylece onların arkasından ülke viran oldu, öyle ki içinden geçip geri gelen adam kalma-dı; çünkü güzel ülkeyi viran ettiler.
