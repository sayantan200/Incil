ÖLÜ sinekler attarın yağını fena kokutur; biraz akılsızlık da hikmetli ve izzetli olanı çürütür.
2 Hikmetli adamın yüreği sağ eli yanın-dadır: ama akılsızın yüreği solundadır.
3 Hem de akılsız adam yolda gezerken hikmeti eksiktir; ve akılsız olduğunu herkese anlatır.
4 Eğer sana karşı hükümdarın ruhu yükselirse, olduğun yeri bırakma; çünkü yumuşaklık büyük suçları bastırır.
5 Güneş altında gördüğüm bir kötülük var, hükümdarın elinden çıkan yanlışlık gibidir:
6 Akılsızlık çok yüksek makamlara konu-luyor, ve zenginler alçakta oturuyorlar.
7 Köleleri atlar üzerinde, reisleri yerde köleler gibi yürümekte gördüm.
8 Çukur kazan, içine düşecek; ve duvar-da gedik açanı yılan sokacak.
9 Taş çıkaran ondan incinecek; odun yaran o yüzden tehlikeye düşecek.
10 Eğer demir kör ise, ve ağzı bile-mezse, daha çok kuvvet sarfetmeli; ama iş başarmak için hikmet faydalıdır.
11 Gerçekten yılan büyü yapılmadan sokacak, ve boşboğaz daha iyi değildir.
12 Hikmetli adamın ağzının sözleri lütufdur; ama akılsızın dudakları kendini yutar.
13 Ağzının sözlerinin başlangıcı akılsız-lıktır; ve sözünün sonu kötü deliliktir.
14 Akılsız da sözlerle dolu; ne olacağını bir adam söyleyemez; ve kendisinden sonra olacak şeyi ona kim bildirebilir?
15 Akılsızların emeği kendilerini yorar; çünkü şehre nasıl gideceğini bilmez.
16 Ey ülke, senin kralın bir çocuk olduğu, ve reislerin sabahleyin yedikleri zaman, vay haline!
17 Ey ülke, senin kralın soyluların oğlu olduğu, ve reislerin sarhoşluk için değil, kuvvet için vaktinde yemek yedikleri zaman, ne mutlusun!
18 Haylazlıkla bina yıkılır; ve ellerin gevşekliğiyle evin içine yağmur damlar.
19 Ziyafet gülmek için yapılır, ve şarap neşeli kılar; ama para her şeyi karşılar.
20 Düşüncede bile krala sövme; ve yatak odanda zengine sövme; çünkü bir hava kuşu sesi taşıyacak, kanatları olan da sözü bildirecek.
