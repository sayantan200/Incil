YERUŞALİM'DE kral olan Davut oğlu Vaiz'in sözleri.
2 Boşların boşu, Vaiz diyor, boşların boşu, her şey boş.
3 Güneş altında çektiği tüm emeğinden insanın kazancı nedir?
4 Bir nesil gidiyor, ve başka nesil geliyor; ama dünya ebediyen duruyor.
5 Güneş de doğuyor, ve güneş batıyor, ve yerine, doğduğu yere, koşuyor.
6 Rüzgâr güneye gidiyor, ve kuzeye dönüyor; döne döne gidiyor, ve rüzgâr dönüşlerini tekrar ediyor.
7 Tüm ırmaklar denizin içine akıyor, ama deniz dolmuyor; ırmaklar aktıkları yere, yine oraya dönüyorlar.
8 Tüm şeyler yorgunluk dolu; insan onu söyleyemiyor; göz görmekle doymuyor, ve kulak işitmekle dolmuyor.
9 Ne var idiyse, olacak odur; ve ne yapıldıysa, yapılacak odur, ve güneş altında yeni bir şey yok.
10 Bak, bu yenidir, diyecek bir şey var mı? çoktan, bizden evvel eski zaman-larda olmuştur.
11 Evvelki şeyler anılmıyor; gelecek olan sonraki şeyler de kendilerinden sonra gelecek olanlar arasında anılmayacak.
12 Ben, Vaiz, Yeruşalim'de İsrail üzerine kraldım.
13 Ve gök altında yapılmakta olan her şey hakkında hikmetle araştırmaya ve soruşturmaya yüreğimi verdim; bu kötü bir zahmettir, Allah onu insanoğullarına onunla uğraşsınlar diye vermiştir.
14 Güneş altında yapılan tüm işleri gör-düm; ve, işte, hepsi boş, ve ruh acısıdır.
15 Eğri olan doğrultulamaz; ve eksik olan sayıya gelemez.
16 Yüreğimle söyleşip dedim ki, İşte, benden önce Yeruşalim'de olanların hepsinden ziyade hikmet artırdım, ve yüreğim çok hikmet ve bilgi gördü.
17 Ve hikmeti öğrenmeye, ve deliliği ve akılsızlığı öğrenmeye yüreğimi verdim; anladım ki, bu da ruh acısıdır.
18 Çünkü çok hikmette çok keder var; ve bilgi artıran elem artırır.
