HER şeyin mevsimi, ve gök altında her işin zamanı var:
2 Doğmanın zamanı var, ve ölmenin zamanı var; dikimin zamanı var, ve dikil-miş olanı sökmenin zamanı var;
3 Öldürmenin zamanı var, ve şifa verme-nin zamanı var; yıkmanın zamanı var, ve bina etmenin zamanı var;
4 Ağlamanın zamanı var, ve gülmenin zamanı var; dövünmenin zamanı var, ve oynamanın zamanı var:
5 Taşları atmanın zamanı var, ve taşları devşirmenin zamanı var; kucaklaşmanın zamanı var, ve kucaklaşmadan çekin-menin zamanı var:
6 Elde etmenin zamanı var, ve yitirmenin zamanı var; saklamanın zamanı var, ve atmanın zamanı var;
7 Yırtmanın zamanı var, ve dikiş dikme-nin zamanı var; susmanın zamanı var, ve söylemenin zamanı var;
8 Sevmenin zamanı var, ve nefret et-menin zamanı var; savaşın zamanı var, ve barışıklığın zamanı var.
9 İşleyene emek çektiği işten ne kazanç var?
10 Onunla uğraşsınlar diye insanoğulla-rına Allah'ın verdiği zahmeti gördüm.
11 O her şeyi vaktinde güzel yaptı; onla-rın yüreğine de dünyayı koydu, öyle ki, hiçbir adam Allah'ın yaptığı işi baştan sona kadar bulup çıkaramaz.
12 Biliyorum ki, onlarda iyi bir şey yok, ancak bir adam sevinçli olsun, ve ömründe iyilik yapsın.
13 Hem de her adam yiyip içsin, ve tüm emeğinden iyilik görsün, bu Allah'ın ver-gisidir.
14 Biliyorum ki, Allah her ne yaparsa ebediyen olacaktır; ona bir şey katıla-maz, ve ondan bir şey eksiltilemez; ve kendi önünde korksunlar diye Allah onu yapar.
15 Var olan eskidendir; ve olacak olan eskiden olmuştur; ve Allah geçmiş olanı arar.
16 Ve bundan başka güneş altında gördüm ki, hakkın yerinde şer vardı, ve doğruluk yerinde fesat vardı.
17 Yüreğimde dedim ki, Allah doğruya da şerire de hükmedecektir; çünkü ora-da her şey için ve her iş için bir vakit vardır.
18 Yüreğimde dedim ki, Bu iş insanoğul-ları yüzündendir, Allah onları sınasın, ve kendilerinin ancak hayvan olduklarını görsünler diyedir.
19 Çünkü insanoğullarının başına gelen, hayvanların başına da geliyor; ve baş-larına gelen şey birdir; bu nasıl ölüyorsa, öteki de öyle ölüyor; evet, hepsinin tek soluğu var; böylece adamın hayvana üstünlüğü yoktur: çünkü hepsi boş.
20 Hepsi bir yere gidiyor; hepsi toprak-tandır, ve hepsi yine toprağa dönüyor.
21 Yukarıya çıkan insanın ruhunu, ve aşağıya yere inen hayvanın ruhunu kim biliyor?
22 Bunun için gördüm ki, adamın kendi işlerinde sevinçli olmasından daha iyi bir şey yoktur; çünkü onun payı budur; çünkü kendisinden sonra olacak şeyi görmek için onu kim geri getirecek?
