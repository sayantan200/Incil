EKMEĞİNİ suların yüzüne at; çünkü birçok günlerden sonra onu bula-caksın.
2 Yedi kişiye, ve hatta sekiz kişiye pay ver; çünkü yeryüzünde ne kötülük olacağını bilmezsin.
3 Eğer bulutlar yağmurla doluysa, yeryü-züne boşanırlar; ve eğer bir ağaç güneye doğru, ya da kuzeye doğru düşerse, o ağaç orada, düştüğü yerde kalır.
4 Rüzgârı gözeten ekmeyecek; ve bulutlara bakan biçmeyecek.
5 Ruhun yolu ne olduğunu, ve gebe kadının rahminde kemiklerin nasıl büyüdüğünü bilmediğin gibi, her şeyi yapan Allah'ın işini de öyle bilmezsin.
6 Tohumunu sabahleyin ek, ve akşamleyin elin boş durmasın; çünkü hangisi, bu mu yoksa şu mu iyi olacak, yoksa ikisi de aynı derecede mi iyi olacak bilmezsin.
7 Gerçekten ışık tatlıdır, ve güneşi görmek gözlere hoştur.
8 Ama eğer bir adam çok yıllar yaşarsa, ve onların hepsinde sevinirse; yine de karanlık günleri ansın, çünkü onlar çok olacak. Gelen her şey boştur.
9 Ey genç adam, tazeliğinde sevinçli ol, ve gençliğinin günlerinde yüreğin seni sevindirsin, gönlünün yollarında, ve gözlerinin gördüklerinde yürü; ancak bil ki, bunların hepsi için Allah seni hükme götürecektir.
10 Bunun için kederi yüreğinden çıkar, ve kötülüğü etbedeninden uzaklaştır; çünkü çocukluk ve gençlik boştur.
