GÜNEŞ altında gördüğüm bir kötülük var, ve insanlar arasında çok bulunur:
2 Bir adam ki, Allah ona zenginlik, mal, ve izzet verir, ve dilediği her şeyden canı için eksik bir şey yoktur, ama ondan yemeye Allah kuvvet vermez, ancak onu bir yabancı yer; bu boştur, ve kötü bir illettir.
3 Bir adam yüz çocuk tevlit etse, ve çok yıllar yaşasa, öyle ki yıllarının gün-leri çok olur, ve canı iyiliğe doymamışsa, ve bir mezara da gömülmemişse, ben derim ki, vaktinden evvel düşürülmüş çocuk ondan daha iyidir;
4 Çünkü boşlukla geliyor, ve karanlıkta gidiyor, ve adı karanlıkla örtülecek;
5 Hem de güneş görmemiş ve bir şey bilmemiştir; bunun rahatı öbürü-nünkinden ziyadedir;
6 Evet, iki kere bin yıl yaşasa, ama iyilik görmese, hepsi bir yere gitmiyorlar mı?
7 İnsanın tüm emeği ağzı içindir, ve yine canı doymaz.
8 Çünkü hikmetli adamın akılsızdan ne üstünlüğü var? yaşayanlar önünde yürü-meyi bilen fakire ne var?
9 Gözlerin görmesi canın arzu çekme-sinden iyidir; bu da boş, ve ruh acısıdır.
10 Ne olmuşsa çoktan onun adı konul-muştur; ve insan olduğu biliniyor; ve kendisinden kuvvetli olanla çekişemez.
11 Mademki boşluğu artıran çok şeyler vardır, insana ondan ne fayda var?
12 Çünkü insan için bu hayatta, gölge gibi geçirdiği boş ömrünün tüm günlerin-de, iyi şeyin ne olduğunu kim bilir? çün-kü kendisinden sonra güneş altında ne olacağını bir adama kim anlatabilir?
