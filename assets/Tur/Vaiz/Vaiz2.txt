BEN yüreğimde dedim ki, Haydi gel sevinçle seni deneyeyim; bunun için zevki tat; ve, işte, o da boş.
2 Gülme için, Deliliktir; sevinç için de, Ne yapar? dedim.
3 Ömürlerinin tüm günlerince gök altında yapsınlar diye insanoğulları için iyi olan ne olduğunu görünceye kadar, yüreğim bana hikmetle yol gösterirken, bedenimi şarapla nasıl dinlendireyim, ve akılsızlığı nasıl ele alayım, diye yüreğimde araş-tırdım.
4 Büyük işler yaptım; kendime evler yaptım; kendim için bağlar diktim;
5 Kendim için bahçeler ve korular yap-tım, ve onlarda her çeşit meyve ağaçları diktim;
6 Ağaç yetiştirilen ormanı sulamak için kendime su havuzları yaptım;
7 Köleler ve cariyeler kendime elde et-tim, ve evimde doğmuş kölelerim vardı; hem de çok malım, sığırlarım ve davarım vardı, benden evvel Yeru-şalim'de olanların hepsininkinden çoktu;
8 Hem de kendim için gümüş ve altın, ve kralların ve illerin hazinesini topladım; ve erkek şarkıcılar ve kadın şarkıcılar, ve insanoğullarının zevk aldıkları şeyler, bir çok çalgılar, hem de her çeşit, elde ettim.
9 Böylece büyüdüm, ve benden evvel Yeruşalim'de olanların hepsinden daha büyük oldum; hikmetim de benimle kaldı.
10 Ve gözlerim her ne istedilerse onlar-dan esirgemedim; yüreğimi hiçbir se-vinçten alıkoymadım; çünkü tüm emeğimden ötürü yüreğim seviniyordu; ve tüm emeğimden payım da bu oldu.
11 O zaman ellerimin yapmış olduğu tüm işlere, ve yapmak için çektiğim emeğe dönüp baktım; ve, işte, hepsi boş, ve ruh acısıydı; ve güneş altında bir kazanç yoktu.
12 Ve hikmet, ve delilik, ve akılsızlık göreyim diye dönüp baktım; çünkü kral-dan sonra gelen adam ne yapabilir? yani çoktan yapılmış olan şeyi!
13 O zaman gördüm ki, ışığın karanlığa üstünlüğü olduğu gibi hikmetin de akıl-sızlığa üstünlüğü var.
14 Hikmetli adamın gözleri başındadır, ama akılsız karanlıkta yürüyor; böyle olmakla beraber anladım ki, hepsinin başına gelen şey birdir.
15 O zaman yüreğimde dedim ki, Akıl-sızın başına ne geliyorsa, benim başıma da o gelecek; ve öyleyse niçin ben daha hikmetli oldum? O zaman yüreğimde, bu da boştur, dedim.
16 Çünkü akılsız adam gibi hikmetli adam için de ebedi anılma yoktur; çünkü gelecek günlerde şimdi olan her şey çoktan unutulmuş olacaktır. Hikmetli adam da nasıl ölüyor? akılsız gibi.
17 Bunun için hayattan nefret ettim, çün-kü güneş altında yapılan iş bana kötü göründü; çünkü hepsi boş, ve ruh acısı-dır.
18 Evet, güneş altında çektiğim tüm emeğimden nefret ettim; çünkü onu ben-den sonra gelecek adama bırakacağım.
19 Ve kim bilir, o hikmetli mi olacak, akıl-sız mı? yine de güneş altında kendimi hikmetli gösterip çektiğim tüm emeğim üzerinde hükümranlık sürecek. Bu da boş.
20 Bunun için güneş altında çekmiş olduğum tüm emekten ötürü yüreğim bir şey ummasın diye yüz çevirdim.
21 Çünkü adam var ki, emeği hikmetle, ve bilgiyle ve muvaffakiyetle olur; ama onda emek çekmemiş olan bir adama onu pay olarak bırakır. Bu da boş, ve büyük kötülük.
22 Çünkü tüm emeğinden, ve güneş altında emek çeken yüreğinin çabalama-sından adama ne var?
23 Çünkü tüm günleri elemler, ve emeği kederdir; geceleyin bile yüreği rahat etmez. Bu da boş.
24 Adam için yemekten ve içmekten ve emeğiyle canını sevindirmekten daha iyi bir şey yoktur. Gördüm ki, bu da Allah'ın elindendir.
25 Çünkü benden daha çok kim yiyebilir? ya da benden başka kim buraya çabuk gelebilir?
26 Çünkü Allah hikmeti, ve bilgiyi, ve sevinci, kendi önünde iyi olan adama verir; ama Allah'ın önünde iyi olana versin diye, toplamak ve yığmak zahmetini suç işleyene verir. Bu da boş ve ruh acısıdır.
