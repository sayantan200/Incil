İYİ ad hoş kokulu yağdan, ve ölüm günü, bir adamın doğduğu günden iyidir.
2 Yas evine gitmek ziyafet evine git-mekten iyidir; çünkü her adamın sonu odur; ve yaşayan onu yüreğine koyar.
3 Keder gülmekten iyidir; çünkü yüzün mahzun olmasıyla yürek daha iyi olur.
4 Hikmetli adamın yüreği yas evindedir; ama akılsızların yüreği sevinç evindedir.
5 Bir adam için akılsızların türküsünü işitmektense, hikmetlinin azarlamasını işitmek iyidir.
6 Çünkü kazan altında çalıların çatırtısı nasılsa, akılsızın gülmesi de öyledir; bu da boş.
7 Gerçekten gasıplık hikmetli adamı delirtir; ve rüşvet yüreği yok eder.
8 Bir şeyin sonu başlangıcından iyidir; ve ruhta sabırlı olan ruhta kibirli olandan iyidir.
9 Darılmakta ruhunda tez olma, çünkü dargınlık akılsızların bağrında barınır.
10 Niçin evvelki günler bunlardan daha iyi idiler? deme; çünkü bunun hakkındaki sorgun hikmetle değildir.
11 Hikmet mirasla beraber iyidir; ve güneş görenler için onunla kazanç vardır.
12 Çünkü hikmet siperdir, para da siper; ama bilginin üstünlüğü şudur ki, hikmet kendi sahibini yaşatır.
13 Allah'ın işine bak; çünkü onun eğrilt-tiğini kim doğrultabilir?
14 İyilik gününde sevinçli ol, ama kötü günde dikkatli ol; hem Allah birini öbü-rünün yanında yaptı, öyle ki, insan kendisinden sonra olacak şeyi bulmasın.
15 Boş olan günlerimde her şeyi gör-düm; adil adam var ki, doğruluğunda yok oluyor, ve şerir adam var ki, şerrinde ömrünü uzatıyor.
16 Pek çok doğru olma, ve kendini çok hikmetli etme; niçin kendini helak edesin?
17 Pek çok şerir olma, ve akılsız olma; niçin kendi vaktinden evvel ölesin?
18 Bunu tutman iyidir; hem ondan da elini çekme; çünkü Allah'tan korkan adam bunların hepsinden çıkar.
19 Hikmet, hikmetli olanı şehirde olan on güçlü adamdan ziyade kuvvetlendirir.
20 Çünkü yeryüzünde iyilik yapıp günah işlemeyen adil adam yoktur.
21 Hem de kulunun sana sövdüğünü işitmeyesin diye, söylenilen tüm sözlere yüreğini verme;
22 Çünkü senin yüreğin de bilir ki, sen de çok kez başkalarına sövdün.
23 Bunun hepsini hikmetle denedim, Hikmetli olacağım, dedim; ama o benden uzaktı.
24 Uzak, ve çok derin olan şeyi, onu kim bulabilir?
25 Hikmeti, ve şeylerin sebebini bilmeye, ve araştırmaya, ve aramaya, ve ahmak-lığın, yani akılsızlığın ve deliliğin şerrini bilmeye yüreğimi koydum.
26 Ve kadını ölümden acı buldum, o kadın ki, yüreği tuzak ve ağlar, ve elleri zincirlerdir; Allah'ın önünde iyi olan adam ondan kaçıp kurtulur; ama günah işleyen ona tutulur.
27 İşte, vaiz diyor, birer birer hesabı çıkarmak için bunu buldum;
28 Canım hâlâ onu arıyor, ama bulmadım; binde bir erkek buldum; ama onların hepsinde bir kadın bulmadım.
29 İşte, ancak şunu buldum ki, Allah insanı doğru yarattı; ama onlar çok düzenler aradılar.
