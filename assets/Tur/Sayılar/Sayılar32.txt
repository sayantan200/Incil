ŞİMDİ Ruben çocuklarının ve Gad çocuklarının hayvanları gayet çoktu; ve Yazer ülkesini, ve Gilead ülkesini görünce; ki, işte, o yer hayvan yeriydi;
2 Gad çocukları ile Ruben çocukları gel-diler ve Musa'yla kâhin Eleazar'a ve topluluğun reislerine söyleyip dediler ki,
3 Atarot, ve Dibon, ve Yazer, ve Nimra, ve Heşbon, ve Eleale, ve Sebam, ve Nebo, ve Beon,
4 Yani İsrail topluluğunun önünde RAB'bin vurduğu bu ülke, hayvan yeridir; ve kullarının hayvanları var.
5 Bunun için, dediler, Eğer senin gözün-de lütuf bulduksa, bu ülke mülk olarak kullarına verilsin; ve bizi Ürdün'den geçirme.
6 Ve Musa Gad çocukları ile Ruben çocuklarına dedi ki, Kardeşleriniz savaşa gidecekler de siz burada oturacak mısınız?
7 Ve niçin İsrail çocuklarının yüreğini RAB'bin kendilerine verdiği ülkeye geç-mekten döndürüyorsunuz?
8 Ülkeyi görmek için Kadeş-barnea'dan babalarınızı gönderdiğim zaman onlar da böyle yaptılar.
9 Çünkü Eşkol Vadisi'ne kadar çıkınca, ve ülkeyi görünce, RAB'bin kendilerine verdiği ülkeye girmesinler diye İsrail çocuklarının yüreğini döndürdüler.
10 Ve o vakit RAB'bin öfkesi alevlendi, ve ant içip dedi ki,
11 Mısır'dan çıkan adamlar, yirmi yaşın-da ve ondan yukarı olanlar, İbrahim'e, İshak'a ve Yakup'a ant ettiğim ülkeyi hiç görmeyecekler; çünkü tamamen ardım-ca gelmediler;
12 Ancak Kenizzî Yefunne oğlu Kaleb, ve Nun oğlu Yeşu görecekler; çünkü tamamen RAB'bin ardınca geldiler.
13 Ve İsrail'e karşı RAB'bin öfkesi alev-lendi, ve RAB'bin gözünde kötülük etmiş olan tüm o nesil bitinceye kadar kırk yıl onları çölde dolaştırdı.
14 Ve, işte, İsrail'e karşı olan RAB'bin kızgın öfkesini daha ziyade artırmak için, siz günahlı adamların soyu, babaları-nızın yerine siz kalktınız.
15 Çünkü onun arkasından dönerseniz, onları yine çölde bırakacaktır; ve siz tüm bu halkı yok edeceksiniz.
16 Ve onun yanına gelip, Burada sürülerimiz için koyun ağılları, ve çocuk-larımız için şehirler yapacağız, dediler;
17 Ama biz, İsrail çocuklarını yerlerine getirinceye kadar, silahlanıp onların önünden gitmeye hazır olacağız; ve ülkenin ahalisi yüzünden çocuklarımız istihkâmlı şehirlerde oturacak.
18 İsrail çocukları, her adam kendi mira-sını alıncaya kadar evlerimize dönmeye-ceğiz.
19 Çünkü Ürdün'ün öte tarafında ve daha öte, onlarla beraber miras almaya-cağız; çünkü bizim mirasımız, Ürdün'ün beri tarafında, doğuya doğru düştü.
20 Ve Musa onlara, Eğer bunu yapar-sanız, dedi, RAB'bin önünde savaşa gitmek için silahlanırsanız,
21 Ve düşmanlarını onun önünden kovuncaya,
22 Ve RAB'bin önünde ülke hüküm altına alıncaya kadar sizden her silahlı adam RAB'bin önünde Ürdün'den geçer-se, ondan sonra dönersiniz; ve RAB'be karşı ve İsrail'e karşı suçsuz olursunuz; ve RAB'bin önünde bu ülke mülk olarak sizin olur.
23 Ama böyle yapmazsanız, işte, RAB'be karşı günah işlemiş olacaksınız; ve emin olun ki, günahınız sizi bulacaktır.
24 Çocuklarınız için kendinize şehirler, ve koyunlarınız için ağıllar yapın; ve ağzınızdan çıkanı yapın.
25 Ve Gad çocukları ile Ruben çocukları Musa'ya söyleyip, Kulların efendimin emrettiği gibi yapacaklar, dedi.
26 Küçüklerimiz, kadınlarımız, sürüle-rimiz, ve tüm hayvanlarımız burada, Gilead şehirlerinde kalacaklar;
27 Ama kulların, savaş için silahlı olan her adam, efendimin söylediği gibi RAB-bin önünde savaşmak üzere geçecekler.
28 Böylece Musa onlar hakkında kâhin Eleazar'a, ve Nun oğlu Yeşu'ya, ve İsrail çocuklarının atalar evleri başlarına emretti.
29 Ve Musa onlara dedi ki, Eğer Gad çocukları ve Ruben çocukları, cenk için silahlı her adam, RAB'bin önünde sizinle beraber Ürdün'den geçerlerse, ve önü-nüzde ülke hüküm altına alınırsa; o zaman onlara mülk olarak Gilead ülkesini vereceksiniz;
30 Ama silahlı olarak sizinle beraber geçmezlerse, o zaman Kenan ülkesinde sizin aranızda mülk alacaklar.
31 Ve Gad çocuklarıyla Ruben çocukları cevap verip, RAB'bin senin kullarına söylediği gibi yapacağız, dediler.
32 Biz silahlı olarak RAB'bin önünde, Kenan ülkesine geçeceğiz, ki bize mira-sımızın mülkü Ürdün'ün bu tarafında kal-sın.
33 Ve Musa, Amorîler kralı Sihon'un krallığını, ve Başan kralı Og'un krallığını, ülkeyi civarıyla beraber şehirlerini onlara, Gad çocuklarına, ve Ruben çocuklarına, ve Yusuf oğlu Manasse'nin yarım oymağına verdi.
34 Ve Gad çocukları istihkâmlı şehirleri, Dibon'u, ve Atarot'u, ve Aroer'i,
35 Ve Atrot'u, şofan'ı, ve Yazer'i, ve Yogbeha'yı,
36 Ve Beyt-nimra'yı, ve Beyt-haran'ı, ve koyun ağıllarını yaptılar.
37 Ve Ruben çocukları Heşbon'u, ve Eleale'yi, ve Kiryataim'i,
38 Ve Nebo'yu, ve Baal-meon'u, (adları değişilmiş olarak,) ve Sibma'yı yaptılar; ve yaptıkları şehirlere başka adlar koy-dular.
39 Ve Manasse oğlu Makir çocukları Gilead'a gittiler, ve onu aldılar, ve orada olan Amorîler'i kovdular.
40 Ve Musa Gilead'ı Manasse oğlu Ma-kir'e verdi; o da orada oturdu.
41 Ve Manasse oğlu Yair gitti ve onların küçük kasabalarını aldı, ve onlara Hav-vot-yair adını koydu.
42 Ve Nobah gitti ve Kenat'ı ve onun köylerini aldı, ve ona kendi adıyla Nobah dedi.
