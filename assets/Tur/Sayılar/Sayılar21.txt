VE güneyde oturan Kenanî Arat Kralı, İsrail'in çaşıtlar yolundan geldiğini işitti; ve İsrail'e karşı savaştı, ve onlar-dan bazısını esir aldı.
2 Ve İsrail RAB'be adak adayıp dedi ki, Eğer gerçekten bu halkı benim elime verirsen, o zaman onların şehirlerini büs-bütün yok edeceğim.
3 Ve RAB İsrail'in sesini dinledi, ve Kenanîleri ele verdi; ve onları ve şehir-lerini büsbütün yok ettiler; ve o yerin adını Horma koydu.
4 Ve Hor Dağı'ndan, Edom ülkesini dolaşmak için Kızıldeniz yolundan göç ettiler; ve yolda halkın canı çok sıkıldı.
5 Ve halk Allah'a ve Musa'ya karşı söy-ledi: Çölde ölelim diye niçin bizi Mısır'dan çıkardınız? çünkü ekmek yok, ve su yok; ve canımız bu hafif ekmekten iğreniyor.
6 Ve RAB halk arasına yakıcı yılanlar gönderdi, ve halkı ısırdılar; ve İsrail'den bir çok halk öldü.
7 Bunun için halk Musa'ya gelip, Günah işledik, dediler, çünkü RAB'be ve sana karşı söyledik; üzerimizden yılan-ları kaldırsın diye RAB'be yalvar. Ve Musa halk için yalvardı.
8 Ve RAB Musa'ya dedi ki, Kendine yakıcı bir yılan yap, ve onu bir sırık üzerine koy; ve vaki olacak ki her ısırılan ona bakınca yaşayacaktır.
9 Ve Musa tunçtan bir yılan yaptı, ve onu sırık üzerine koydu; ve vaki oldu ki, yılan bir adam ısırdıysa, tunç yılana bakınca, yaşardı.
10 Ve İsrail çocukları göç edip Obot'ta kondular.
11 Ve Obot'tan göç ettiler, ve çölde Moab'ın önünde, gün doğusuna doğru olan İye-abarim'de kondular.
12 Oradan göç ettiler, ve Zered Vadi-si'nde kondular. 13 Oradan göç ettiler, ve çölde olan, Amorîler sınırından çıkan Arnon dere-lerinin öte tarafında kondular, çünkü Arnon, Moab'la Amorîler arasında Moab sınırıdır.
14 Bunun için RAB'bin savaşları kitabın-da deniliyor: Kızıldeniz'de, ve Arnon derelerinde,
15 Ve Ar konutuna doğru meyleden, Moab sınırına dayanan, derelerin akıntı-sında ne yaptı.
16 Ve oradan Beer'e göç ettiler; RAB'bin Musa'ya, Halkı topla, ve onlara su vere-ceğim, dediği kuyu budur.
17 O zaman İsrail şu ezgiyi söylediler: Ey kuyu, fışkır; ezgi söyleyin ona;
18 Kuyuyu reisler kazdı, onu halkın ileri gelenleri, yasa koyucunun yönetmesiyle, değnekleriyle kazdılar. Ve çölden Mat-tana'ya;
19 Ve Mattana'dan Nahaliel'e; ve Nahaliel'den Bamot'a;
20 Ve Bamot'tan Moab kırında olan dereye, Yeşimon'a bakan Pisga tepesine göç ettiler.
21 Ve İsrail Amorîler'in kralı Sihon'a ulaklar gönderip,
22 Senin ülkenden geçeyim, dedi; tarla-ya ya da bağa sapmayacağız; kuyu sularından içmeyeceğiz; senin sınırından geçinceye kadar kralın yüksek yolundan yürüyeceğiz.
23 Ve Sihon İsrail'i kendi sınırından ge-çirmedi; ama Sihon tüm halkını topladı, ve İsrail'e karşı çöle çıkıp Yahaz'a geldi; ve İsrail'e karşı savaştı.
24 Ve İsrail onu kılıçtan geçirdi, ve Arnon'dan Yabbok'a kadar, Ammon çocuklarına kadar, onun ülkesini aldı; çünkü Ammon çocuklarının sınırı kuv-vetliydi.
25 Ve İsrail bu şehirlerin hepsini aldı; ve İsrail Amorîler'in şehirlerinin hepsinde, Heşbon'da ve onun tüm köylerinde otur-du.
26 Çünkü Heşbon Amorîler kralı Sihon'un şehriydi; o Moab'ın önceki kralına karşı savaşmış, ve Arnon'a kadar tüm ülkesini elinden almıştı.
27 Bunun için mesel söyleyenler diyorlar ki, Heşbon'a gelin; Sihon'un şehri yapıl-sın ve pekiştirilsin;
28 Çünkü Heşbon'dan ateş, Sihon'un şehrinden alev çıktı; Moab'ın Ar şehrini, Arnon'un yüksek yerlerinin efendilerini yiyip bitirdi.
29 Vay haline, ey Moab! ey Kemoş'un halkı, sen helak oldun; Amorîler kralı Sihon'a, kaçıp kurtulmuş oğullarını, ve kızlarını esirliğe verdi.
30 Onlara ok attık; Heşbon, Dibon'a kadar mahvoldu, ve Medeba'ya varan Nofa'ya kadar harap ettik.
31 Böylece İsrail Amorîler ülkesinde oturdu.
32 Ve Musa Yazer'i çaşıtlamak için adamlar gönderdi; ve onun köylerini aldılar, ve orada olan Amorîler'i kovdu-lar.
33 Ve dönüp Başan yolundan çıktılar; ve Başan Kralı Og, kendisi ve tüm halkı, Edrei'de savaş için onlara karşı çıktılar.
34 Ve RAB Musa'ya, Ondan korkma, dedi; çünkü onu, ve tüm halkını, ve ül-kesini senin eline verdim; ve ona, Heşbon'da oturan Amorîler kralı Sihon'a yaptığın gibi yapacaksın.
35 Böylece onu, ve oğullarını ve tüm halkını, kendisinde bir kimse kalmayın-caya kadar vurdular; ve onun ülkesini aldılar.
