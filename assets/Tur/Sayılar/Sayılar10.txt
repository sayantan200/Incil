VE RAB Musa'ya söyleyip dedi ki,
2 Kendine iki gümüş boru yap, onları dövmeci işi olarak yapacaksın; ve onları topluluğu çağırmak için ve orduların göç etmesi için kullanacaksın.
3 Ve onlarla çaldıklarında tüm topluluk senin yanına, Toplanma Çadırı'nın kapı-sına toplanacaklar.
4 Ve eğer yalnız bir boruyla çalarlarsa, o zaman reisler, İsrail binlerinin başları se-nin yanına toplanacaklar.
5 Yüksek sesle çaldığınızda, o zaman doğu tarafta konaklayan ordular göç edecek.
6 İkinci kez yüksek sesle çaldığınızda, o zaman güney tarafında konaklayan or-dular göç edecek; göç etmeleri için yüksek sesle çalınacak.
7 Ama topluluğu toplamak zamanında çalacaksınız, ama yüksek sesle çalma-yacaksınız.
8 Ve boruları Harun oğulları, kâhinler, çalacaklar; ve bunlar size nesillerinizce sonsuza dek kanun olacak.
9 Ve sizi sıkıştıran düşmana karşı ül-kenizde savaşa çıkarsanız, o zaman boruları yüksek sesle çalacaksınız; ve Allahınız RAB'bin önünde anılacaksınız, ve düşmanlarınızdan kurtulacaksınız.
10 Bir de sevinciniz gününde, ve belli bayramlarınızda, ve aylarınızın başla-rında, yakmalık sunularınızın üzerinde, ve esenlik sunularınızın kurbanları üze-rinde boruları çalacaksınız; ve Alla-hınız'ın önünde sizin için anılma olacaklar; Allahınız RAB ben'im.
11 Ve vaki oldu ki, ikinci yılda, ikinci ayda, ayın yirminci gününde tanıklık meskeninin üzerinden bulut kaldırıldı.
12 Ve İsrail çocukları göçlerine göre Sina Çölü'nden göç ettiler; ve bulut Paran Çölü'nde durdu.
13 Ve ilk defa olmak üzere, Musa aracı-lığıyla RAB'bin emrine göre göç ettiler.
14 Önce Yahuda çocukları konağının bayrağı, ordularına göre, göç etti; ve onun ordusu üzerinde Amminadab oğlu Nahşon vardı.
15 Ve İssakar çocukları oymağının ordusu üzerinde Zuar oğlu Netanel vardı.
16 Ve Zebulun çocukları oymağının ordusu üzerinde Helon oğlu Eliab vardı.
17 Ve mesken indirildi; ve meskeni taşı-yan Gerşon oğulları ve Merari oğulları göç ettiler.
18 Ve Ruben konağının bayrağı, ordularına göre, göç etti; ve onun ordusu üzerinde Şedeur oğlu Elizur vardı.
19 Ve Şimeon çocukları oymağının ordusu üzerinde Zurişadday oğlu Şelumiel vardı.
20 Ve Gad çocukları oymağının ordusu üzerinde Deuel oğlu Eliasaf vardı.
21 Ve makdisi taşıyan Kohatîler göç ettiler; ve bunlar gelinceye kadar öbürleri meskeni kurarlardı.
22 Ve Efraim çocukları konağının bay-rağı, ordularına göre, göç etti; ve onun ordusu üzerinde Ammihud oğlu Elişama vardı.
23 Ve Manasse çocukları oymağının ordusu üzerinde Pedazur oğlu Gamaliel vardı.
24 Ve Benyamin çocukları oymağının ordusu üzerinde Gideoni oğlu Abidan vardı.
25 Ve tüm orduların dümdarı olan Dan çocukları konağının bayrağı, ordularına göre, göç etti; ve onun ordusu üzerinde Ammişadday oğlu Ahiezer vardı.
26 Ve Aşer çocukları oymağının ordusu üzerinde Okran oğlu Pagiel vardı.
27 Ve Naftali çocukları oymağının ordu-su üzerinde Enan oğlu Ahira vardı.
28 Ordularına göre İsrail çocuklarının göç etmeleri böyleydi; ve göç ettiler.
29 Ve Musa'nın kaynatası Midyanî Re-uel oğlu Hobab'a Musa, RAB'bin, Size vereceğim, dediği yere göç ediyoruz, dedi; bizimle beraber gel, ve biz sana iyilik ederiz; çünkü RAB İsrail hakkında iyilik vaat etti.
30 Ve ona, Gitmem, dedi; ancak ülkeme ve akrabamın yanına gideceğim.
31 Ve o, Sana yalvarırım, dedi, bizi bırakma; çünkü çölde konaklayacağımız yerleri sen bilirsin, ve bize iki göz yerine geçersin.
32 Ve olacak ki, eğer bizimle gelirsen, evet, olacak ki, RAB bize ne iyilik eder-se, aynısını sana yapacağız.
33 Ve RAB'bin dağından üç günlük yol göç ettiler; ve onlara dinlenme yeri bul-mak için RAB'bin antlaşma sandığı üç günlük yol önlerinde göç ediyordu.
34 Ve ordugâhtan göç ettikleri zaman RAB'bin bulutu gündüzün onların üzerin-deydi.
35 Ve vaki olurdu ki, sandık göç ettiği zaman Musa derdi ki, Kalk, ya RAB, ve düşmanların dağılsın; ve senden nefret edenler senin önünden kaçsın.
36 Ve konduğu zaman derdi ki, Ya RAB, İsrail'in pek çok binlerine dön.
