VE Mısır ülkesinden çıktıktan sonra ikinci yılda, birinci ayda, RAB Sina çölünde Musa'ya söyleyip dedi ki,
2 İsrail çocukları belirlenen zamanda Fıshı da tutsunlar.
3 Bu ayın on dördüncü gününde, akşam üstü, belirlenen zamanda tutacaksınız; onu tüm ayinlerine ve tüm törenlerine göre tutacaksınız.
4 Ve Musa Fıshı tutsunlar diye İsrail çocuklarına söyledi.
5 Ve Sina çölünde, birinci ayda, ayın on dördüncü gününde akşam üstü Fıshı tuttular; RAB'bin Musa'ya emrettiği her şeye göre İsrail çocukları öyle yaptı.
6 Ve insan ölüsünden dolayı kirlenen adamlar vardı, ve o gün Fıshı tutama-dılar; ve o gün Musa'nın ve Harun'un önüne geldiler;
7 Ve o adamlar ona, İnsan ölüsünden dolayı biz kirliyiz, dediler; İsrail çocukları arasında belirlenen zamanda RAB'bin sunusunu sunmaktan niçin engelleni-yoruz?
8 Ve Musa onlara, Durun, dedi, sizin için RAB'bin ne emredeceğini işiteyim.
9 Ve RAB Musa'ya söyleyip dedi ki,
10 İsrail çocuklarına söyleyip de ki, Siz-den ya da soyunuzdan biri ölüden dolayı kirlenirse, ya da uzak yolculukta bulunursa, yine RAB'be Fıshı tutacaktır.
11 İkinci ayın on dördüncü günü akşam üstü onu tutacaklar; mayasız ekmek ve acı otlarla onu yiyecekler;
12 Ondan sabaha kadar bırakmaya-caklar, ve bir kemiğini kırmayacaklar; Fıshın tüm kanunlarına göre onu tuta-caklar.
13 Ama temiz olan ve yolculukta bu-lunmayan adam Fıshı yapmaktan geri kalırsa, o can halkından atılacaktır; mademki belirlenen zamanda RAB'bin sunusunu sunmamıştır, o adam günahını yüklenecektir.
14 Ve eğer bir yabancı yanınızda misafir olup RAB'be Fıshı tutacaksa, Fıshın kanununa göre, ve usulüne göre onu öyle tutacaktır; sizin için, hem misafir için hem de ülkenin yerlisi için, bir kanunu-nuz olacaktır.
15 Ve mesken kurulduğu günde mes-keni, yani Tanıklık Çadırı'nı, bulut örttü; ve akşamleyin bir ateş görünüşü gibi sabaha kadar meskenin üzerindeydi.
16 Daima böyleydi; gündüz bulut ve geceleyin ateş görünüşü onu örterdi.
17 Ve meskenin üzerinden bulut kaldırı-lınca, o zaman ondan sonra İsrail çocukları göç ederlerdi; ve bulut nerede durursa, İsrail çocukları orada konar-lardı.
18 İsrail çocukları RAB'bin emrine göre göç ederler, ve RAB'bin emrine göre konarlardı; mesken üzerinde bulutun durduğu tüm günler çadırlarında dinle-nirlerdi.
19 Ve bulut mesken üzerinde çok günler eğleşince, o zaman İsrail çocukları RAB-bin bekçiliğini tutarlar, ve göç etmezlerdi.
20 Ve böyleydi, bulut mesken üzerinde birkaç gün bulununca; RAB'bin emrine göre konarlar; ve RAB'bin emrine göre göç ederlerdi.
21 Ve böyleydi, bulut akşamdan sabaha kadar bulununca; ve sabahleyin bulut kaldırılınca, o zaman göç ederlerdi; gün-düz olsun gece olsun bulut kaldırılınca göç ederlerdi.
22 Ya da iki gün, ya da bir ay, ya da bir yıl olsun, bulut mesken üzerinde durarak eğleştikçe İsrail çocukları konarlar ve göç etmezlerdi; ama kaldırıldığı zaman göç ederlerdi.
23 RAB'bin emrine göre konarlar, ve RAB'bin emrine göre göç ederlerdi; Musa aracılığıyla olan RAB'bin emrine göre RAB'bin bekçiliğini tutarlardı.
