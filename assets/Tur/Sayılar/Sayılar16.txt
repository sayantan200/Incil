ŞİMDİ Levi oğlu Kohat oğlu Yezhar oğlu Korah, Ruben oğullarından Eliab oğulları Datan ve Abiram, ve Pelet oğlu On, adamlar aldılar;
2 Ve İsrail çocuklarından adamlar, top-luluğun iki yüz elli reisi, toplulukta ünlü, şöhretli adamlarla birlikte Musa'nın önünde kalktılar;
3 Ve Musa'ya karşı ve Harun'a karşı bir araya toplandılar, ve onlara, Artık yetti, dediler, çünkü tüm topluluk, onlardan her biri kutsaldır, ve RAB onların arasında-dır; ve niçin RAB'bin topluluğu üzerine kendinizi yükseltiyorsunuz?
4 Ve Musa bunu işitince yüz üstü düştü;
5 Ve Korah'a ve onun tüm yandaşlarına söyleyip dedi ki, Yarın RAB kendisinin olanı ve kutsal olanı gösterecektir, ve onu kendisine yakın kılacaktır; seçeceği adamı da kendisine yakın kılacaktır.
6 Şunu yapın; Ey Korah, ve tüm yan-daşları, kendinize buhurdanlar alın;
7 Ve yarın onlara ateş koyun, ve üzerle-rine RAB'bin önünde buhur koyun; ve vaki olacak ki RAB'bin seçeceği adam, kutsal olacak odur; ey Levi oğulları, artık yetti.
8 Ve Musa Korah'a, Ey Levi oğulları, dedi, yalvarırım size, dinleyin;
9 İsrail topluluğundan sizi kendisine yaklaştırmak, RAB'bin meskeninin hiz-metini yapmak, ve topluluğa hizmet etmek için onların önünde durmak üzere İsrail'in Allahı sizi ayırdı,
10 Ve seni, ve seninle beraber tüm kardeşlerini, Levi oğullarını kendisine yaklaştırdı; bu size küçük bir şey mi görünüyor? kâhinliği de mi arıyorsunuz?
11 Bunun için sen ve tüm topluluğun RAB'be karşı toplanmışsınız; ve Harun nedir ki, ona karşı söyleniyorsunuz?
12 Ve Musa Eliab oğulları Datan'ı ve Abiram'ı çağırmak için adam gönderdi; onlar da, Çıkmayız, dediler;
13 Bizi çölde öldürmek için süt ve bal akan ülkeden bizi çıkardın, bu küçük bir şey midir de, kendini üzerimize reis etmek istiyorsun?
14 Bundan başka, bizi süt ve bal akan bir ülkeye getirmedin, ve miras olarak bize tarlalar ve bağlar vermedin; bu adamların gözlerini çıkarır mısın? çıkmayız.
15 Ve Musa çok öfkelenip RAB'be, Onların sunularına dönüp bakma, dedi; onlardan bir eşek bile almadım, ve onlardan hiçbirine kötülük yapmadım.
16 Ve Musa Korah'a dedi ki, Sen ve tüm arkadaşların, sen ve onlar ve Harun, yarın RAB'bin önünde bulunun;
17 Ve sizden her adam kendi buhur-danını alıp üzerlerine buhur koyun, ve sizden her adam kendi buhurdanını ala-rak RAB'bin önüne iki yüz elli buhurdan getirin; sen de, ve Harun, her biriniz buhurdanınızı getirin.
18 Ve her adam kendi buhurdanını aldı, ve onlara ateş koydular, ve onun üzerine buhur koydular, ve Musa ve Harun'la beraber Toplanma Çadırı'nın kapısında durdular.
19 Ve Korah onlara karşı tüm topluluğu Toplanma Çadırı'nın kapısına topladı; ve RAB'bin yüceliği tüm topluluğa göründü.
20 Ve RAB Musa'ya ve Harun'a söyle-yip,
21 Bu topluluktan ayrılın da onları bir anda bitireyim, dedi.
22 Ve yüzleri üzerine düşüp, Ey Allah, tüm etbeden sahiplerinin ruhlarının Alla-hı, dediler, bir adam suç edince tüm top-luluğa karşı mı öfkelenirsin?
23 Ve RAB Musa'ya söyleyip dedi ki,
24 Topluluğa söyleyip de ki, Korah, Datan ve Abiram'ın meskeni etrafından çekilin.
25 Ve Musa kalktı, ve Datan'a ve Abi-ram'a gitti; ve İsrail'in ihtiyarları onun ardınca gittiler.
26 Ve topluluğa söyleyip, Size yalvarı-rım, dedi, onların tüm günahlarıyla yok olmayasınız diye bu şerir adamların çadırları yanından ayrılın, ve onlara ait olan hiçbir şeye dokunmayın.
27 Böylece Korah, Datan, ve Abiram'ın çadırının her tarafından çekildiler; ve Datan'la Abiram çıktılar, ve karılarıyla oğulları, ve küçük çocukları çadırlarının kapısında durdular.
28 Ve Musa, Tüm bu işleri yapmak üze-re RAB'bin beni gönderdiğini bununla bileceksiniz, dedi; çünkü onları kendi-liğimden yapmadım.
29 Eğer bu adamlar herkesin öldüğü gibi ölürlerse ya da herkesin yoklanmasına göre yoklanırlarsa, o halde RAB beni göndermemiştir.
30 Ama RAB yeni bir şey yaparsa, ve yer ağzını açar, ve onları ve onlara ait olan her şeyi yutarsa, ve çukura diri diri inerlerse, o zaman bu adamların RAB'bi kızdırdıklarını anlayacaksınız.
31 Ve vaki oldu ki, tüm bu şeyleri söy-lemeyi bitirince, onların altındaki yer yarıldı;
32 Ve yer ağzını açtı, ve onları, ve evlerinin halkını, ve Korah'ın tüm adam-larını ve tüm mallarını yuttu.
33 Onlar, ve kendilerine ait olanların hepsi çukura diri diri indiler; ve yer üzer-lerine kapandı, ve topluluğun arasından yok oldular.
34 Ve onların etrafında olan tüm İsrail seslerinden kaçtılar, çünkü, Yer bizi yut-masın, dediler.
35 Ve RAB'bin yanından ateş çıktı, ve buhur sunan iki yüz elli kişiyi yiyip bitirdi.
36 Ve RAB Musa'ya söyleyip dedi ki,
37 Kâhin Harun oğlu Eleazar'a söyle, buhurdanları yangının içinden kaldırsın, ve sen ateşi öteye dağıt; çünkü kut-saldırlar.
38 Kendi canlarına karşı günah işleyen adamların buhurdanlarını, onları sunak için örtü olarak dövülmüş levhalar yap-sınlar; çünkü onları RAB'bin önünde sundular; bundan dolayı kutsaldırlar; ve İsrail çocuklarına belirti olacaklardır.
39 Ve yakılan adamların sunmuş olduk-ları tunç buhurdanları kâhin Eleazar RAB'bin Musa'nın eli aracılığıyla ken-disine söylediği gibi aldı;
40 Ve Harun tohumundan olmayan bir garip RAB'bin önünde buhur yakmak için yaklaşmasın ve Korah ve topluluğu gibi olmasın diye, İsrail çocuklarına anılma olmak üzere, sunak için örtü olarak buhurdanları dövdüler.
41 Ama ertesi gün İsrail çocuklarının tüm topluluğu Musa'ya karşı ve Harun'a karşı söylenip, RAB'bin halkını siz öldür-dünüz, dediler.
42 Ve vaki oldu ki, topluluk Musa'ya kar-şı ve Harun'a karşı toplandığı zaman Toplanma Çadırı'na yöneldiler; ve İşte, bulut onu örttü, ve RAB'bin yüceliği göründü.
43 Ve Musa'yla Harun Toplanma Çadırı'nın önüne geldiler.
44 Ve RAB Musa'ya söyleyip,
45 Bu topluluğun arasından çıkın da onları bir anda bitireyim, dedi. Ve yüzleri üzerinde düştüler.
46 Ve Musa Harun'a, Bir buhurdanı al, dedi, ve sunak üzerinden ona ateş koy, ve onun üzerine buhur koy, ve çabuk onu topluluğa götür, ve onlar için kefaret et; çünkü RAB'bin önünden gazap çıktı; veba başlamıştır.
47 Ve Musa'nın söylediği gibi Harun aldı, ve topluluğun ortasına koştu; ve işte, halkta veba başlamıştı; ve buhuru koyup halk için kefaret etti.
48 Ve ölülerle diriler arasında durdu; veba da kesildi.
49 Şimdi Korah meselesinde ölenlerden başka vebadan ölenler on dört bin yedi yüz kişiydi.
50 Ve harun Musa'nın yanına, Toplanma Çadırı'nın kapısına döndü; veba da kesildi.
