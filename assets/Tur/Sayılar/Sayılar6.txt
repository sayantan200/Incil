VE RAB Musa'ya söyleyip dedi ki,
2 İsrail çocuklarına söyle, ve onlara de ki, Bir erkek ya da bir kadın adanan Nezîr adağını adamak için kendini RAB'be ayırırsa,
3 Şaraptan, ve içkiden çekinecek; şarap sirkesi, ve içki sirkesi içmeyecek, ve hiç üzüm suyu içmeyecek, ve yaş ya da kuru üzüm yemeyecek.
4 Tüm ayrılığı günlerinde, çekirdekten kabuğa kadar, asmadan yapılan hiçbir şey yemeyecektir.
5 Ayrılığı adağının tüm günlerinde başı üzerinden ustura geçmeyecek; kendini RAB'be ayırdığı günler doluncaya kadar kutsal olacak; başının saçını uzamaya bırakacak.
6 Kendini RAB'be ayırdığı tüm günlerde ölüye yaklaşmayacak.
7 Babası, ve annesi, ve kardeşi, ve kız-kardeşi öldüğü zaman onlar için kendini kirletmeyecektir; çünkü Allah'ın tahsisi başının üzerindedir.
8 Ayrılığının tüm günlerinde RAB'be kut-saldır.
9 Ve eğer yanında bir adam birdenbire hemen ölür, ve tahsisinin başını kir-letirse; o zaman temizlenmesi gününde başını tıraş edecek, yedinci günde onu tıraş edecektir.
10 Ve sekizinci günde, Toplanma Çadırı-nın kapısına, kâhine iki kumru, ya da iki güvercin yavrusu getirecek;
11 Ve kâhin birini günah sunusu için, ve öbürünü yakmalık sunu için sunacak, ve ölüden dolayı günah işlediğinden onun için kefaret edecek, ve o günde başını kutsal kılacak.
12 Ve ayrılık günlerini RAB'be tahsis edecek, ve suç sunusu için bir yıllık erkek bir kuzu getirecek; ama önceki günler boşa gidecektir, çünkü ayrılığı kirlenmiştir.
13 Ve Nezîr'in yasası budur: ayrılığı günleri dolunca Toplanma Çadırı'nın ka-pısına getirilecek;
14 Ve yakmalık sunu için kusursuz bir yıllık bir erkek kuzu, ve günah sunusu için kusursuz bir yıllık bir dişi kuzu, ve esenlik sunuları için kusursuz bir koç,
15 Ve bir sepet mayasız ekmek, yağla yoğurulmuş ince un pideleri, ve yağ sürülmüş mayasız yufkalar, ve onların yemelik sunusu, ve onların içmelik sunuları olmak üzere RAB'be sunusunu sunacaktır.
16 Ve kâhin onları RAB'bin önüne geti-recek, ve suç sunusunu ve yakmalık sunusunu sunacak;
17 Ve mayasız ekmek sepetiyle beraber koçu RAB'be esenlik sunuları kurbanı için sunacak; kâhin onun yemelık su-nusuyla içmelik sunusunu da sunacak.
18 Ve Nezîr Toplanma Çadırı'nın kapı-sında ayrılığının başını tıraş edecek, ve ayrılığının başının saçını alacak, ve esenlik sunuları kurbanının altında olan ateşin üzerine koyacak.
19 Ve kâhin koçun haşlanmış omzunu, ve sepetten mayasız bir pide, ve ma-yasız bir yufka alacak, ve, ayrılığının saçı tıraş edildikten sonra, onları Nezîr'in elleri üzerine koyacak;
20 Ve kâhin sallamalık sunu için onları RAB'bin önünde sallayacak; bu, salla-nan döş ve kaldırılan omuzla beraber kâhin için kutsaldır; ve ondan sonra Nezîr şarap içebilir.
21 Adak adayan Nezîr'in, ve elinin yettiği diğer şeylerden başka, ayrılığı için RAB'be sunusunun yasası budur; adadığı adağına göre, ayrılığının yasasına göre böyle yapmalıdır.
22 Ve RAB Musa'ya söyleyip dedi ki,
23 Harun'a ve oğullarına söyleyip de ki, İsrail çocuklarını böyle kutsayacaksınız; onlara diyeceksiniz ki,
24 RAB seni kutsasın, ve seni korusun;
25 RAB sana yüzünü parlatsın, ve sana lütfetsin;
26 RAB sana yüzünü kaldırsın, ve sana esenlik versin.
27 Ve benim adımı İsrail çocukları üze-rine koyacaklar, ve ben onları kutsaya-cağım.
