VE İsrail'i kutsamak RAB'bin gözünde iyi olduğunu Balam görünce, öbür defalar gibi büyüler aramaya gitmedi, ama yüzünü çöle doğru çevirdi.
2 Ve Balam gözlerini kaldırdı, ve İsrail'i oymaklarına göre oturmakta gördü; ve onun üzerine Allah'ın ruhu geldi.
3 Ve benzetmesine başlayıp dedi ki, Beor oğlu Balam demiş, ve gözü açılmış olan adam demiş;
4 Allah'ın sözlerini işiten, dalınca düşe-rek, ama gözleri açık olarak, Kadir'in görümünü gören demiştir ki,
5 Ey Yakup, senin çadırların, ey İsrail, konutların ne güzeldir!
6 Vadiler gibi yayılmışlardır, ırmak kena-rında olan bahçeler gibi, RAB'bin diktiği öd ağaçları gibi, ve sular kenarındaki sedir ağaçları gibidirler.
7 Kovalarından su dökecek, ve onun tohumu çok sularda olacak, ve onun kralı Agag'dan daha yüksek olacak, ve onun krallığı yükseltilecek.
8 Allah onu Mısır'dan çıkardı; onun tek boynuzlu gibi gücü var; kendisine hasım olan ulusları yiyecek, ve onların kemik-lerini kıracak, ve oklarıyla onları dele-cektir.
9 Çömeldi, aslan gibi yattı, ve koca as-lan gibi; onu kim kaldıracak? seni kut-sayan kutludur, ve seni lanetleyen la-netlidir.
10 Ve Balam'a karşı Balak'ın öfkesi alevlendi, ve ellerini birbirine vurdu; ve Balak Balam'a, Düşmanlarıma lanet etmek için seni çağırdım, dedi, ve, işte, bu üç keredir onları ancak kutsadın.
11 Bunun için şimdi kendi yerine kaç; sana çok ikram etmeyi düşündüm; ama, işte, RAB seni ikramdan yoksun bıraktı.
12 Ve Balam Balak'a dedi ki, Balak bana evini gümüş ve altınla dolu olarak verse bile, kendiliğimden iyilik ya da kötülük etmek için RAB'bin sözünden öte geçe-mem;
13 RAB ne söylerse onu söyleyeceğim, diye bana gönderdiğin ulaklarına da söy-lemedim mi?
14 Ve şimdi, işte, ben halkıma gidiyo-rum; bunun için gel, ve bu halkın son günlerde senin halkına ne yapacağını sana bildireyim.
15 Ve benzetmesine başlayıp dedi ki, Beor oğlu Balam demiştir, ve gözü açıl-mış olan adam demiştir;
16 Allah'ın sözlerini işiten, ve Yüceler Yücesi'nin bilgisini bilen, dalınca düşe-rek, ve gözleri açık olarak, Kadir'in görümünü gören demiştir ki,
17 Onu göreceğim, ama şimdi değil; ona bakacağım, ama yakın değil; Yakup'tan bir Yıldız çıkacak, ve İsrail'den bir Asa kalkacak, ve bir ucundan öbür ucuna kadar Moab'ı vurup kıracak, ve tüm Şet çocuklarını helak edecek.
18 Ve onun düşmanları için, Edom mülk olacak, Seir de mülk olacak; ve İsrail yiğitçe yapacak.
19 Yakup'tan egemenlik sürecek biri çı-kacak, ve şehirden kalanı helak edecek.
20 Ve Amalek'i görünce, benzetme-sine başlayıp dedi ki, Amalek ulusların birincisiydi; ama sonu olacak ki ebediyen mahvolacaktır
21 Ve Kenîler'i gördü, ve benzetmesine başlayıp, Senin konutun kuvvetlidir, dedi, ve sen yuvanı kaya içine koyarsın.
22 Yine de, Aşur seni sürgün edinceye kadar, Kenî harap olacaktır.
23 Ve benzetmesine başlayıp dedi ki, Ah, Allah bunu yaptığı zaman kim yaşa-yacak?
24 Ve Kittim kıyısından gemiler gelecek, ve Aşur'u alçaltacaklar, ve Eber'i alçalta-caklar; ve o da sonsuza dek mahvola-caktır.
25 Ve Balam kalktı, ve gidip yerine döndü; ve Balak da kendi yoluna gitti.
