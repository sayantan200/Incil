VE İsrail çocukları göç ettiler, ve Moab ovalarında, Ürdün'ün ötesinde Eriha karşısında kondular.
2 Ve İsrail'in Amorîler'e yapmış olduğu tüm şeyleri Zippor oğlu Balak gördü.
3 Ve halkın yüzünden Moab çok korktu, çünkü çoktular; ve Moab İsrail çocukları yüzünden sıkıldı.
4 Ve Moab Midyan ihtiyarlarına, Öküz kırın otunu yaladığı gibi bu topluluk da şimdi tüm etrafımızı yalayacak, dedi. Ve o vakitler Zippor oğlu Balak Moab Kralı'ydı.
5 Bunun için Beor oğlu Balam'ı çağırmak için ırmak kenarında, halkının çocukla-rının ülkesi olan Petor'a ulaklar gönderip ona, İşte, dedi, Mısır'dan bir halk çıktı; işte, yerin yüzünü kaplıyor, ve benim karşımda oturuyor;
6 Bunun için şimdi gel, sana yalvarırım, benim için bu halka lanet oku; çünkü onlar benden kuvvetlidir; belki gücüm yeter de onları vururuz, ve onları ülke-den kovarım; çünkü bilirim ki, senin kutsadığın kimse kutsanmış, ve lanetlediğin kimse lanetlenmiş olur.
7 Ve Moab ihtiyarlarıyla Midyan ihtiyar-ları ellerinde falcılık ücretleri olarak git-tiler; ve Balam'a geldiler, ve ona Balak'ın sözlerini söylediler.
8 Ve onlara, Bu geceyi burada geçirin, dedi, ve RAB'bin bana söyleyeceğine göre size cevap vereceğim; ve Moab reisleri Balam'ın yanında kaldılar.
9 Ve Allah Balam'a geldi, ve, Evinde olan bu adamlar kimdir? dedi.
10 Ve Balam Allah'a dedi ki, Moab Kralı Zippor oğlu Balak bana gönderip dedi ki,
11 İşte, Mısır'dan çıkan bir halk var, yer-yüzünü kaplıyor; şimdi gel, benim için onlara lanet oku, belki onlarla cenkleşmeye gücüm yeter, ve onları kovarım.
12 Ve Allah Balam'a, Onlarla gitmeye-ceksin, dedi; o halka lanet okumayacak-sın; çünkü onlar kutsanmıştır.
13 Ve Balam sabahleyin kalktı, ve Balak'ın reislerine, Ülkenize gidin, dedi; çünkü RAB sizinle beraber gitmek için bana izin vermek istemiyor.
14 Ve Moab reisleri kalktılar, ve Balak'a gidip, Balam bizimle beraber gelmek istemedi, dediler.
15 Ve yine Balak onlardan daha çok, ve daha itibarlı reisler gönderdi.
16 Ve Balam'a gelip ona dediler ki, Zip-por oğlu Balak şöyle diyor: Sana yalvarırım, yanıma gelmek için sana bir şey engel olmasın;
17 Çünkü sana ziyadesiyle ikram ede-ceğim, ve bana ne dersen hepsini ya-pacağım; şimdi sana yalvarırım, gel, benim için bu halka lanet oku.
18 Ve Balam cevap verip Balak'ın kul-larına dedi ki, Balak bana evini gümüş ve altınla dolu olarak verse bile, küçük olsun büyük olsun bir şey yapmak için Allahım RAB'bin sözünden öte geçmeye güçte değilim.
19 Şimdi bunun için gel, size yalvarırım, siz de bu gece burada kalın, ve RAB bana daha ne diyecek bakayım.
20 Ve Allah geceleyin Balam'a geldi, ve ona, Eğer bu adamlar seni çağırmak için geldilerse, kalk onlarla git; ancak sana söyleyeceğim sözü yapacaksın, dedi.
21 Ve Balam sabahleyin kalktı, ve eşeği-ne palan vurdu, ve Moab reisleriyle beraber gitti.
22 Ve gittiği için Allah'ın öfkesi alev-lendi; ve RAB'bin meleği ona karşı durmak için yol üzerine dikildi. Ve o eşeğine binmişti, ve kendisiyle beraber iki uşağı vardı.
23 Ve eşek, yalın kılıcı elinde, yolda dikilmekte olan RAB'bin meleğini gördü; ve eşek yoldan sapıp tarlanın içine girdi; ve Balam yola döndürmek için eşeğe vurdu.
24 Ama RAB'bin meleği bağlar arasında dar bir yolda durdu; bu tarafta duvar, ve o tarafta duvar vardı.
25 Ve eşek RAB'bin meleğini görünce duvara sıkıştı, ve Balam'ın ayağını duvara sıkıştırdı; ve yine eşeğe vurdu.
26 Ve RAB'bin meleği ileri gitti, ve sağa sola sapmak için yol olmayan dar bir yerde durdu.
27 Ve eşek RAB'bin meleğini görünce, Balam'ın altında çöktü; ve Balam'ın öfkesi alevlendi, ve bir değnekle eşeğe vurdu.
28 Ve RAB eşeğin ağzını açtı, ve o Balam'a dedi ki, Sana ne yaptım ki, bana böyle üç kez vurdun?
29 Ve Balam eşeğe, Çünkü benimle eğlendin, dedi; keşke elimde bir kılıç olsaydı, çünkü şimdi seni öldürürdüm.
30 Ve eşek Balam'a dedi ki, Tüm ömründe, bugüne dek üzerime bindiğin eşeğin ben değil miyim? sana hiç böyle yapar mıydım? Ve o, Hayır, dedi.
31 O zaman RAB Balam'ın gözlerini açtı, ve yalın kılıcı elinde olarak RAB'bin meleğini yolda dikilmekte gördü, ve başını eğdi, ve yüzüstü yere düştü.
32 Ve RAB'bin meleği ona dedi ki, Niçin eşeğine böyle üç kez dövdün? İşte, ben, karşı durmak için çıktım; çünkü önümde yolun eğridir;
33 Ve eşek beni gördü, ve bu üç keredir önümden saptı; eğer önümden sapma-saydı, gerçekten şimdi seni öldürmüş olurdum, ve onu sağ bırakmış olurdum.
34 Ve Balam RAB'bin meleğine, Günah işledim, dedi; çünkü bana karşı yolda dikildiğini bilmedim; ve şimdi, eğer senin gözünde kötüyse, evime dönerim.
35 Ve RAB'bin meleği Balam'a, Bu adamlarla git, dedi; ama yalnız sana söyleyeceğim sözü söyleyeceksin. Böy-lece Balam Balak'ın reisleriyle beraber gitti.
36 Ve Balak Balam'ın gelmekte olduğunu işitince, onu karşılamak için, Arnon sınırında, sınırın başında olan Moab şehrine çıktı.
37 Ve Balak Balam'a dedi ki, Seni çağırtmak için bilhassa adam gönderme-dim mi? niçin bana gelmedin? gerçekten sana ikram etmeye gücüm yetmez mi?
38 Ve Balam Balak'a, İşte, sana geldim, dedi; ya şimdi hiçbir şey söylemeye gücüm yeter mi? Allah'ın ağzıma koyacağı sözü söyleyeceğim.
39 Ve Balam Balak'la beraber gitti, ve Kiryat-huzot'a geldiler.
40 Ve Balak sığırlar ve koyunlar sundu, ve Balam'a ve onunla beraber olan reis-lere gönderdi.
41 Ve vaki oldu ki, sabahleyin Balak Balam'ı aldı, ve onu Baal'ın yüksek yer-lerine çıkardı ki, oradan halkın son ucunu görsün.
