VE RAB Musa'ya ve Harun'a söyleyip dedi ki,
2 Levi oğulları arasından boylarına göre, atalar evlerine göre Kohat oğullarının,
3 Otuz yaşında ve ondan yukarı elli yaşına kadar Toplanma Çadırı'nda iş yapmak üzere tüm hizmete girenlerin topunu al.
4 Kohat oğullarının Toplanma Çadırı'nda hizmeti budur, en kutsal şeylerdir;
5 Ve ordu göç ettiği zaman Harun'la oğulları gelecekler, ve bölme perdesini indirecekler, ve tanıklık sandığını onunla örtecekler,
6 Ve onun üzerine porsuk derisinden örtü koyacaklar, ve onun üstüne bütün lacivert bir bez yayacaklar, ve onun kollarını geçirecekler.
7 Ve huzur ekmeği masası üzerine laci-vert bir bez yayacaklar, ve onun üzerine sahanları ve kaşıkları, ve kâseleri, ve örtmek için örtüler koyacaklar; ve daimi ekmek onun üzerinde olacak;
8 Ve onların üzerine kırmızı bir bez yayacaklar, ve onu porsuk derisinden bir örtüyle örtecekler, ve onun kollarını geçi-recekler.
9 Ve lacivert bir bez alacaklar, ve ışık kandilliğini, ve kandillerini, ve makaslarını, ve tablalarını, ve onun hizmetinde kullanılan tüm yağ kaplarını örtecekler;
10 Ve onu, ve tüm takımlarını porsuk derisinden bir örtü içine koyacaklar, ve onu sedye üzerine koyacaklar.
11 Ve altın sunak üzerine lacivert bir bez yayacaklar, ve onu porsuk derisinden bir örtüyle örtecekler, ve onun kollarını geçirecekler;
12 Ve makdiste hizmet için kullanılan tüm hizmet takımlarını alacaklar, ve on-ları lacivert bir bezin içine koyacaklar, ve onları porsuk derisinden bir örtüyle örtecekler, ve sedye üzerine koyacaklar.
13 Ve sunaktan külü kaldıracaklar, ve sunağın üzerine erguvani bir bez yaya-caklar;
14 Ve onun üzerinde hizmet için kul-lanılan tüm takımlarını, buhurdanları, et kancalarını, ve kürekleri, ve leğenleri, sunağın tüm takımlarını onun üzerine koyacaklar; ve onun üstüne porsuk deri-sinden bir örtü yayacaklar, ve onun kol-larını geçirecekler.
15 Ve ordu göç edeceği vakit, Harun'la oğulları makdisi, ve makdisin tüm takım-larını örtmeyi bitirdikten sonra Kohat oğulları onu taşımak için gelecekler; ama ölmesinler diye kutsal şeylere dokunmayacaklar. Toplanma Çadırı'nda Kohat oğullarının yükleri bunlardır.
16 Ve kâhin Harun oğlu Eleazar'ın işi, ışık yağı, ve hoş kokulu buhur, ve günlük yemelik sunu, ve mesh yağı, tüm mes-kenin, ve içinde olan her şeyin, makdis ve onun takımlarının işi olacaktır.
17 Ve RAB Musa'ya ve Harun'a söyle-yip,
18 Kohatîler boylarının oymağını Levi-li'ler arasından atmayın, dedi;
19 Ama kutsal şeylere yaklaştıkları za-man ölmesinler, ve yaşasınlar diye on-lara şöyle yapın: Harun'la oğulları içeri girecekler, ve onlardan her birini kendi hizmetine ve yüküne tayin edecekler;
20 Ama ölmesinler diye, kutsal şeyler örtülünce, görmek için içeri girmeyecek-ler.
21 Ve RAB Musa'ya söyleyip dedi ki,
22 Ataları evlerine göre, boylarına göre Gerşon oğullarının da topunu al;
23 Onları, otuz yaşında ve ondan yukarı elli yaşına kadar hizmetini yapmak için, Toplanma Çadırı'nda iş yapmak için girenlerin hepsini sayacaksın.
24 Hizmet etmekte ve yük taşımakta Gerşonîler boylarının hizmeti şudur:
25 Ve meskenin perdelerini, ve Toplan-ma Çadırıyla onun örtüsünü, ve onun üstündeki porsuk derisinden örtüyü, ve Toplanma Çadırı'nın kapı askısını,
26 Ve meskenle sunak etrafında olan avlunun askılarını, ve avlu kapısının kapı askısını, ve onların iplerini, ve onların hizmetinde kullanılan tüm aletleri taşı-yacaklar; onlarla yapılan her işi onlar yapacak.
27 Gerşonîler oğullarının tüm hizmetinde ve tüm yükünde onların tüm hizmeti Harun'un ve oğullarının sözüyle olacak; ve tüm yüklerinin korumasına onları tayin edeceksiniz.
28 Toplanma Çadırı'nda Gerşon oğulları boylarının hizmeti budur; ve onların görevi kâhin Harun oğlu İtamar'ın eli altında olacaktır.
29 Merari oğullarına gelince, onları boylarına göre, ataları evlerine göre sayacaksın;
30 Onları, otuz yaşında ve ondan yukarı elli yaşına kadar, Toplanma Çadırı'nın işini yapmak için hizmete girenlerin her birini sayacaksın.
31 Ve Toplanma Çadırı'nda tüm hizmet-lerine göre onların yük vazifesi şudur: tüm takımlarıyla ve tüm hizmetleriyle meskenin tahtaları, ve mertekleri, ve direkleri, ve tabanları,
32 Ve çepçevre avlunun direkleri, ve bunların tabanları, ve kazıkları, ve ipleri-dir; ve onların yük vazifesinin aletlerini adla sayacaksınız.
33 Kâhin Harun oğlu İtamar'ın eli altın-da, Toplanma Çadırı'ndaki tüm hizmet-lerine göre Merari oğulları boylarının hizmeti budur.
34 Ve Musa'yla Harun ve topluluğun reisleri, Kohatî oğullarını boylarına göre, ve ataları evlerine göre,
35 Otuz yaşında ve ondan yukarı elli yaşına kadar Toplanma Çadırı'nda iş için hizmete girenlerin her birini saydılar;
36 Ve boylarına göre onlardan sayılanlar iki bin yedi yüz elli kişiydi.
37 Kohatîler boylarından sayılanlar, Top-lanma Çadırında hizmet edenlerin hepsi bunlardır; Musa'nın aracılığıyla RAB'bin sözüne göre Musa'yla Harun onları say-dılar.
38 Ve Gerşon oğullarından sayılanlar, boyları, ve ataları evlerine göre,
39 Otuz yaşında ve ondan yukarı elli yaşına kadar, Toplanma Çadırı'nda iş için hizmete girenlerin hepsi;
40 Yani boylarına göre, ataları evlerine göre onlardan sayılanlar iki bin altı yüz otuz kişiydi.
41 Gerşon oğulları boylarından sayılan-lar, Toplanma Çadırı'nda hizmet edebi-lenlerin hepsi bunlardır; RAB'bin emrine göre Musa'yla Harun onları saydılar.
42 Ve Merari oğulları boylarından, boylarına göre, ataları evlerine göre sayılanlar,
43 Otuz yaşında ve ondan yukarı elli yaşına kadar Toplanma Çadırı'nda iş için hizmete girenlerin hepsi,
44 Boylarına göre onlardan sayılanlar üç bin iki yüz kişiydi.
45 Merari oğulları boylarından sayılanlar bunlardır; Musa aracılığıyla RAB'bin sö-züne göre Musa'yla Harun onları say-dılar.
46 Musa'yla Harun'un ve İsrail reislerinin saydıkları, Levililer'den, boylarına göre, ataları evlerine göre sayılanların hepsi,
47 Otuz yaşında ve ondan yukarı elli yaşına kadar hizmet işini, ve Toplanma Çadırı'nda yükler taşımak işini yapmak için girenlerin hepsi,
48 Yani onlardan sayılanlar sekiz bin beş yüz seksen kişiydiler.
49 RAB'bin emrine göre her biri kendi hizmetine göre, ve yüküne göre Musa'nın eliyle sayıldı; RAB'bin Musa'ya emrettiği gibi onun tarafından böylece sayıldılar.
