VE RAB Musa'ya söyleyip dedi ki,
2 İsrail çocuklarına söyle, ve onlara de ki, Size vermekte olduğum otura-cağınız ülkeye girdiğiniz zaman,
3 Ve adak yerine getirmek için yakmalık sunu olsun, kurban olsun, RAB'be ateşle yapılan sunu, ya da gönüllü sunu, ya da belli bayramlarınızda RAB'be hoş koku yapmak için, sığırlardan ya da koyunlar-dan sunacağınız zaman;
4 O zaman sunusunu sunan RAB'be yemelik sunu olarak, bir hinin dörtte biri yağla yoğurulmuş efanın onda biri un sunacaktır.
5 Ve yakmalık sunu, ya da kurban için, her bir kuzu için, içmelik sunu için bir hinin dörtte biri şarap hazırlayacaksın.
6 Yahut koç için yemelik sunu, bir hinin üçte biri yağla yoğurulmuş efanın onda ikisi ince un hazırlayacaksın;
7 Ve RAB'be hoş koku için içmelik sunu için bir hinin üçte biri şarap sunacaksın.
8 Ve yakmalık sunu ya da adak ifa etmek için kurban için, ya da RAB'be esenlik sunuları için genç bir boğa hazırladığın zaman,
9 O zaman boğayla yemelik sunu, yarım hin yağla yoğurulmuş efanın onda üçü ince un getirecektir;
10 Ve içmelik sunu için, ateşle yapılan sunu için, RAB'be hoş koku olarak yarım hin şarap getireceksin.
11 Bir tek boğa ya da bir tek koç için, ya da bir kuzu ya da oğlak için böyle yapılacaktır.
12 Hazırlayacağınız sayıya göre, onların sayısına göre her birisi için böyle yapa-caksınız.
13 Her yerli RAB'be hoş koku olarak ateşle yapılan sunu sunduğu zaman, bu şeyleri böyle yapacaktır.
14 Ve aranızda misafir olan bir garip, ya da nesillerinizce aranızda bulunan her hangi biri RAB'be hoş koku olarak ateşle yapılan sunu sunarsa, siz nasıl yapı-yorsanız, o da öyle yapacaktır.
15 Topluluktan olan sizin için, ve aranız-da misafir olan garip için bir kanun, nesillerinizce sonsuza dek kanun olacak; RAB'bin önünde siz nasılsanız, garip de öyle olacaktır.
16 Sizin için ve sizinle misafir olan garip için yasa bir ve usul bir olacaktır.
17 Ve RAB Musa'ya söyleyip dedi ki,
18 İsrail çocuklarına söyle ve onlara de ki, Sizi götürmekte olduğum ülkeye gir-diğiniz zaman,
19 O zaman olacak ki, o ülkenin ek-meğinden yiyince RAB'be bir kaldırmalık sunu sunacaksınız.
20 Hamurunuzun ilkinden kaldırmalık sunu için bir pide sunacaksınız; onu har-man kaldırmalık sunu gibi kaldıracaksı-nız.
21 Nesillerinizce hamurunuzun ilkinden RAB'be kaldırmalık sunu sunacaksınız.
22 Ve eğer yanılırsanız, ve RAB'bin Musa'ya söylediği, yani Musa'nın eli ara-cılığıyla RAB'bin size emrettiği tüm şeyleri,
23 RAB'bin emrettiği günden başlayarak ondan sonra nesillerinizce tüm bu emir-leri tutmazsanız,
24 O zaman vaki olacak ki, eğer bilmezlikle, topluluk bilmediği halde yapı-lırsa, tüm topluluk, yakmalık sunu, RAB'be hoş koku için bir genç boğa, usule göre onun yemelik sunusuyla içmelik sunu, ve günah sunusu için keçilerden bir oğlak sunacaktır.
25 Ve kâhin İsrail çocuklarının tüm top-luluğu için kefaret edecektir, ve onlara bağışlanacaktır; çünkü bilmezliktir, ve bilmezlikleri için sunularını, RAB'be ateş-le yapılan sunuyu, ve RAB'bin önünde onların günah sunusunu getirecekler;
26 Ve İsrail çocuklarının tüm topluluğu-na, ve aralarından misafir olan garibe bağışlanacak; çünkü bilmezlik tüm toplu-luğa aitti.
27 Ve eğer bir can bilmeden günah işlerse, o zaman günah sunusu için bir yıllık bir dişi keçi getirecektir.
28 Ve RAB'bin önünde bilmeden günah işlediği zaman, onun için kefaret etmek üzere kâhin bilmeden günah işleyen can için kefaret edecek; ve ona bağışlana-caktır.
29 İsrail çocukları arasında yerli olsun, ve aralarında misafir olan garip olsun, bilmeden günah işleyen için yasanız bir olacaktır.
30 Ama yerliden olsun, garipten olsun kasten yapan can RAB'be küfretmiştir; ve o can halkının arasından atılacaktır.
31 RAB'bin sözünü hor gördüğü ve onun emrini bozduğu için o can mutlaka atı-lacaktır; fesadı kendi üzerinde olacaktır.
32 Ve İsrail çocukları çöldeyken Şabat gününde odun toplayan bir adam buldu-lar.
33 Ve onu odun toplamakta bulanlar, kendisini Musa'yla Harun'un ve tüm top-luluğun yanına getirdiler.
34 Ve onu hapsettiler, çünkü ona ne yapılacağı bildirilmemişti.
35 Ve RAB Musa'ya, O adam mutlaka öldürülecektir, dedi; tüm topluluk onu ordugâhın dışarısında onu taşla taşlaya-caktır.
36 Ve tüm topluluk onu ordugâhın dışa-rısına çıkardılar, ve RAB'bin Musa'ya emrettiği gibi onu taşla taşladılar, ve öldü.
37 Ve RAB Musa'ya söyleyip dedi ki,
38 İsrail çocuklarına söyle, ve onlara de ki, Nesillerince giysilerinin eteklerine saçak yapsınlar, ve her eteğin saçağı üzerine lacivert kordon koysunlar;
39 Ve onu göresiniz, ve RAB'bin tüm emirlerini hatırlayasınız, ve onları tuta-sınız, ve ardınca zina etmiş olduğunuz yüreğinizin ve gözlerinizin ardınca gitme-yesiniz diye sizin için saçak olacak;
40 Öyle ki, tüm emirlerimi hatırlayıp tutasınız, ve Allahınız'a kutsal olasınız.
41 Size Allah olmak üzere Mısır ülkesin-den sizi çıkaran Allahınız RAB ben'im; Allahınız RAB ben'im.
