VE RAB Musa'ya söyleyip dedi ki,
2 İsrail çocuklarına vermekte olduğum Kenan ülkesini araştırsınlar diye adamlar gönder; her biri oymakları arasında önder olarak, her atalar oymağı için bir adam göndereceksiniz.
3 Ve Musa, RAB'bin emrine göre Paran Çölü'nden onları gönderdi; hepsi İsrail çocuklarının başlarıydı.
4 Ve adları şunlardı: Ruben oymağından Zakkur oğlu Şammua.
5 Şimeon oymağından Hori oğlu Şafat. 6 Yahuda oymağından Yefunne oğlu Kaleb.
7 İssakar oymağından Yusuf oğlu İgal.
8 Efraim oymağından Nun oğlu Hoşea.
9 Benyamin oymağından Rafu oğlu Palti.
10 Zebulun oymağından Sodi oğlu Gaddiel.
11 Yusuf oymağından, yani, Manasse oymağından, Susi oğlu Gaddi.
12 Dan oymağından Gemalli oğlu Ammi-el.
13 Aşer oymağından Mikael oğlu Setur.
14 Naftali oymağından Vofsi oğlu Nahbi.
15 Gad oymağından Maki oğlu Geuel.
16 Ülkeyi çaşıtlamak için Musa'nın gön-derdiği adamların adları bunlardır. Ve Musa Nun oğlu Hoşea'ya Yehoşua adını koydu.
17 Ve Musa onları Kenan ülkesini çaşıtlamak için gönderdi; ve onlara, Bu yoldan güneye çıkın, dedi, ve dağa çıkın;
18 Ve ülkenin nasıl olduğunu, ve üze-rinde oturan halk kuvvetli mi, yoksa zayıf mı, az mı yoksa çok mu;
19 Ve üzerinde oturdukları yer nasıl, iyi mi yoksa kötü mü; ve içinde oturdukları şehirler nasıl, çadırlar mı, yoksa hisarlar mı;
20 Ve toprak nasıldır, yağlı mı, yoksa zayıf mı, onda ağaç var mı yoksa yok mu, görün. Ve yürekli olun, ve ülkenin meyvesinden getirin. Şimdi mevsim üzüm turfandaları günleriydi.
21 Böylece çıktılar, ve Zin Çölü'nden Hamat'a doğru giderken Rehob'a kadar ülkeyi araştırdılar.
22 Ve güney tarafına çıktılar; ve Heb-ron'a vardılar; orada Anak çocukları Ahi-man, Şeşay, ve Talmay vardı. (Şimdi Hebron Mısır'daki Zoan'dan yedi yıl önce bina edilmişti.)
23 Ve Eşkol Deresi'ne geldiler, ve ora-dan bir salkım üzümü olan bir asma çubuğu kestiler, ve iki adamla onu sırıkta taşıdılar; ve narlardan ve incirlerden de getirdiler.
24 İsrail çocuklarının oradan kestikleri salkımdan ötürü o yere Eşkol Deresi denildi.
25 Ve kırk gün bittikten sonra ülkeyi araştırmaktan döndüler.
26 Ve gittiler ve Paran Çölü'ne, Ka-deş'e, Musa'yla Harun'un, ve tüm İsrail çocukları topluluğunun yanına geldiler; ve onlara ve tüm topluluğa haber getir-diler, ve ülkenin meyvesini onlara gös-terdiler.
27 Ve ona anlatıp, Bizi gönderdiğin ülkeye vardık, dediler; ve gerçekten süt ve bal akıyor; ve onun meyvesi budur.
28 Ancak ülkede oturan halk güçlüdür, ve şehirler surlu, ve çok büyüktür; hem de orada Anak çocuklarını gördük.
29 Güney ülkesinde Amalekîler oturuyor; ve dağlarda Hittîler, ve Yebusîler ve Amorîler oturuyor; ve denizin yanında ve Ürdün kıyısı boyunca Kenanîler oturu-yor.
30 Ve Kaleb Musa'nın önünde halkı sus-turup, Hemen çıkıp orayı ele geçirelim, dedi; çünkü kesinlikle buna yetecek gücümüz var.
31 Ama kendisiyle beraber çıkan adam-lar, O halka karşı çıkmaya gücümüz yok; çünkü onlar bizden güçlü, dediler.
32 Ve araştırmış oldukları ülke hakkında İsrail çocuklarına fena haber getirip, Araştırmak için içinden geçtiğimiz ülke, ahalisini yiyen bir ülkedir, dediler; ve içinde gördüğümüz tüm halk uzun boylu adamlardır.
33 Ve orada devlerden olan Anak çocuklarını, devleri gördük; ve kendi gözümüzde biz çekirgeler gibiydik, ve onların gözünde de öyleydik.
