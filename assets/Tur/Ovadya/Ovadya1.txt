OBADYA'NIN görümü. Rab ALLAH Edom için şöyle diyor: RAB'den haber işittik, ve, Kalkın, ve ona karşı savaş için kalkalım, diye milletler arasına elçi gönderildi.
2 İşte, seni milletler arasında küçük ettim; sen çok hor görülmektesin.
3 Sen, kaya yarıklarında oturan, konu-tu yüksek olan, kendi yüreğinin kibri seni aldattı; o ki, yüreğinde, Kim beni yere indirecek? diyor.
4 Sen kendini kartal gibi yükseltsen de, ve yuvanı yıldızların arasına koysan da, oradan seni indireceğim, diyor RAB.
5 Eğer sana hırsızlar, gece haydutları, gelselerdi, (sen nasıl kesilip atıldın!) ancak kendilerine yetecek kadarını çalmazlar mıydı? eğer sana bağ bozucular gelselerdi, artakalan birkaç salkım bırakmazlar mıydı?
6 Esav'ın şeyleri nasıl araştırıldı! gizli hazineleri nasıl ortaya çıkarıldı!
7 Seninle antlaşmış adamların hepsi seni sınıra kadar ilettiler; seninle barışık olan adamlar seni aldattılar, ve seni yendiler; ekmeğini yiyenler senin altına yara koydular; kendisinde anlayış yok.
8 Ben o günde, diyor RAB, bilgeleri Edomdan, ve anlayışı Esav'ın dağından helak etmeyecek miyim?
9 Ve herkes öldürülerek Esav'ın dağın-dan kesilip atılsın diye, ey Teman, senin yiğitlerin yılacak.
10 Kardeşin Yakup'a ettiğin zorbalık-tan ötürü seni utanç kaplayacak, ve ebediyen kesilip atılacaksın.
11 Sen karşı tarafta dikildiğin günde, yabancılar onun kuvvetlerini sürdükleri, ve ecnebiler kapılarına girip Yeruşalim için kura attıkları günde, sen de onlardan biri gibi oldun.
12 Ama kendi kardeşinin gününe yabancı olduğu günde bakmamalıydın, ve felaketleri gününde Yahuda oğulları üzerine sevinmemeliydin; ve sıkıntı gününde büyük söz söylememeliydin.
13 Felaketleri gününde halkımın kapısı-na girmemeliydin; evet, sen felaketleri gününde onların derdine bakmamalı-ydın, ve felaketleri gününde onların malına el uzatmamalıydın.
14 Ve onun kaçaklarını kesip atmak için yol ağzında durmamalıydın; ve sıkıntı gününde onun artakalanlarını ele verme-meliydin.
15 Çünkü tüm milletler üzerine RAB'bin günü yakındır; sen nasıl yaptınsa, sana öyle yapılacak; işlediğinin karşılığı kendi başına dönecek.
16 Çünkü kutsal dağım üzerinde nasıl içtinizse, tüm milletler daima öyle içe-cekler; evet, içecekler, ve yutacaklar, ve sanki yokmuş gibi olacaklar.
17 Ama Sion Dağı'nda azat ediliş olacak, ve orada kutsallık olacak; ve Yakup evi kendi mülklerini edinecek.
18 Ve Yakup evi ateş, ve Yusuf evi alev, ve Esav evi anız için, ve onları yaka-caklar, ve onları yiyip bitirecekler, ve Esav evinden artakalan kimse olmayacak; çünkü onu RAB söyledi.
19 Ve güneydekiler Esav'ın dağını, ve ovadakiler Filistliler'i mülk edinecekler; ve Efraim kırını, ve Samiriye kırını mülk edinecekler; ve Benyamin Gilead'ı mülk edinecek;
20 Ve bu İsrail çocukları ordusunun esirliği Zarefat'a kadar Kenanîleri'nkini mülk edinecekler; ve Sefarad'da olan Yeruşalim'in esirliği güney şehirlerini mülk edinecekler.
21 Ve Esav'ın dağına hüküm vermek için Sion Dağı'na kurtarıcılar çıkacak; ve krallık RAB'bin olacak.
