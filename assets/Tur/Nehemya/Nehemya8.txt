VE tüm halk, bir adammış gibi, su kapısının karşısındaki meydana toplandılar; ve RAB'bin İsrail'e emretmiş olduğu Musa'nın yasa kitabını getirsin diye yazıcı Ezra'ya söylediler.
2 Ve yedinci ayın birinci gününde, kâhin Ezra, topluluğun, erkek ve kadın, ve anlayışla dinleyebilenlerin hepsinin önüne yasayı getirdi.
3 Ve su kapısının karşısındaki meydanın önünde, erkeklerin ve kadınların ve anlayabilenlerin önünde, sabahtan öğleye kadar ondan okudu; ve tüm halk yasa kitabına kulak verdiler.
4 Ve yazıcı Ezra, bu iş için yapmış oldukları ağaçtan mimberin üzerinde durdu; ve onun yan tarafında sağında Mattitya, ve Şema, ve Anaya, ve Uriya, ve Hilkiya, ve Maaseya; ve solunda Pedaya, ve Mişael, ve Malkiya, ve Haşum, ve Haşbaddana, Zekeriya, ve Meşullam durdular.
5 Ve Ezra tüm halkın gözü önünde kitabı açtı (çünkü tüm halktan daha yüksek-teydi); ve onu açınca tüm halk ayağa kalktı.
6 Ve Ezra büyük Allah'a, RAB'be ham-detti; ve tüm halk ellerini kaldırarak, Amin, Amin, diye cevap verdiler; ve baş eğdiler, ve yere kapanıp RAB'be tapın-dılar.
7 Yeşua da, ve Bani, ve Şerebya, Yamin, Akkub, Şabbetay, Hodiya, Maaseya, Kelita, Azarya, Yozabad, Hanan, Pelaya, ve Levililer halka yasayı anlattılar; ve halk yerlerinde duruyordu.
8 Böylece kitaptan, Allah'ın yasasından açıkça okudular; ve manasını verdiler, ve okuduklarını onlara anlattılar.
9 Ve Atirşata Nehemya, ve kâhin yazıcı Ezra, ve halka öğreten Levililer, tüm halka, Bu gün Allahınız RAB için kutsaldır; yas tutup ağlamayın, dediler. Çünkü tüm halk yasanın sözlerini dinlerken ağlıyordu.
10 O zaman onlara, Yolunuza gidin, dedi, yağlıyı yiyin, ve tatlıyı için, ve ha-zırlığı olmayana pay gönderin; çünkü bu gün Rabbimiz'e kutsaldır; ve kederli olmayın; çünkü RAB sevinci kuvve-tinizdir.
11 Böylece Levililer, Susun, çünkü bu gün kutsaldır; ve kederli olmayın, diye tüm halkı susturdular.
12 Ve tüm halk, yemek, içmek, ve paylar göndermek, ve büyük şenlik yapmak için yollarına gittiler, çünkü bildirilmiş olan sözleri anlamışlardı.
13 Ve ikinci günde, tüm halkın atalar evlerinin başları, kâhinler ve Levililer, yasanın sözlerini anlamak için yazıcı Ezra'nın yanına toplandılar.
14 Ve İsrail çocukları, yedinci ayın bay-ramında çardaklarda otursunlar;
15 Ve, Dağa çıkın, ve yazılmış olduğu gibi çardaklar yapmak için zeytin dalları ve yabani zeytin dalları ve mersin dalları, ve hurma dalları, ve sık ağaç dalları getirin, diyerek tüm şehirlerinde ve Yeruşalim'de işittirip ilan etsinler, diye RAB'bin Musa aracılığıyla nasıl em-retmiş olduğunu yasada yazılı buldular.
16 Böylece halk çıkıp onları getirdiler, ve herkes kendi damı üzerinde, ve av-lularında, ve Allah evinin avlularında, ve su kapısı meydanında, ve Efraim kapısı meydanında kendilerine çardaklar yaptılar.
17 Ve sürgünden geri gelenlerin tüm top-luluğu çardaklar yaptılar, ve çardaklarda oturdular; çünkü Nun oğlu Yeşu'nun günlerinden o güne kadar İsrail çocukları böyle yapmamışlardı. Ve pek büyük sevinç oldu.
18 Ve her gün, ilk günden son güne ka-dar, Allah'ın yasa kitabından okudu. Ve yedi gün bayram yaptılar; ve sekizinci günde usule göre kutsal toplantı oldu.
