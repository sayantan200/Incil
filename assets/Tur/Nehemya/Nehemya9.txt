ŞİMDİ bu ayın yirmi dördüncü günün-de İsrail çocukları, oruçlu olarak, ve üzerlerinde çul ve başlarında toprak olduğu halde toplandılar.
2 Ve İsrail soyu tüm ecnebilerden ayrıl-dılar, ve durup suçlarını ve atalarının fesatlarını itiraf ettiler.
3 Ve oldukları yerde ayağa kalktılar, ve günün dörtte birinde Allahları RAB'bin yasa kitabından okudular; ve dörtte birinde suçlarını itiraf edip Allahları RAB'be tapındılar.
4 O zaman Levililer'den, Yeşua, ve Bani, Kadmiel, Şebanya, Bunni, Şereb-ya, Bani, ve Kenani, merdivenler üze-rinde ayağa kalkıp yüksek sesle Allahları RAB'be feryat ettiler.
5 O zaman Levililer, Yeşua, ve Kadmiel, Bani, Haşabneya, Şerebya, Hodiya, Şe-banya, ve Petahya, dediler ki, Ayağa kalkın ve Allahınız RAB'be ezelden ebe-de kadar hamdedin; ve her hamt ve öv-güden üstün olan yüce adı kutlu olsun.
6 Sen, yalnız sen RAB'sin; göğü, gökle-rin göğünü, ve tüm ordularını, yeri ve onun üzerinde olan tüm şeyleri, denizleri ve onlarda olan tüm şeyleri sen yarattın, ve onların hepsini korursun; ve göğün ordusu sana tapınır.
7 Ya RAB, sen o Allah'sın ki, Abram'ı seçtin, ve onu Kildaniler'in Ur'undan çıkardın, ve onun adını İbrahim koydun,
8 Ve onun yüreğini senin önünde sadık buldun, ve Kenaniler'in, Hittîler'in, Amorî-ler'in, ve Perizzîler'in, ve Yebusîler'in, ve Girgaşîler'in ülkesini onun tohumuna vermek üzere onunla antlaşma yaptın, ve sözlerini yerine getirdin; çünkü sen adilsin.
9 Ve Mısır'da atalarımızın düşkünlüğünü gördün, ve Kızıldeniz'in yanında onların feryadını işittin,
10 Ve Firavun'un üzerinde, ve tüm kullarının üzerinde, ve ülkesinin tüm halkı üzerinde belirtiler ve harikalar gösterdin; çünkü onlara karşı azgınlık ettiklerini bildin, ve bugün olduğu gibi kendine isim kazandın.
11 Ve onların önünde denizi yardın, ve denizin ortasından kuru yerden geçtiler; ve onları kovalayanları enginlere, büyük sulara bir taş gibi attın.
12 Üstelik gündüzün bulut direğiyle, ve yürüyecekleri yolda onlara ışık vermek için geceleyin ateş direğiyle kendilerine yol gösterdin.
13 Sina Dağı üzerine de indin, ve onlarla gökten söyleştin, ve onlara doğru hükümler, ve gerçek yasalar, iyi kurallar ve emirler verdin,
14 Ve senin kutsal Şabat gününü onlara bildirdin, ve kulun Musa aracılığıyla onlara buyruklar, ve kurallar, ve yasalar emrettin,
15 Ve acıkınca onlara gökten ekmek verdin, ve susayınca onlara kayadan su çıkardın, ve onlara vermek üzere ant ettiğin ülkeyi mülk edinmek için içine girsinler diye emrettin.
16 Ama onlar ve atalarımız azgınlık ettiler, ve enselerini sertleştirdiler, ve senin emirlerini dinlemediler,
17 Ve söz dinlemek istemediler, ve onların arasında yapmış olduğun harikalarını anmadılar, ancak enselerini sertleştirip isyanlarında kendi köle-liklerine dönmek için bir reis koydular. Ama sen bağışlayan, inayet eden ve çok acıyan, geç öfkelenen, ve lütfu çok olan Allah'sın, ve onları bırakmadın.
18 Kendileri için dökme buzağı yaptık-ları, ve, Seni Mısır'dan çıkaran Allahın budur; dedikleri, ve büyük küfür ettikleri zaman bile,
19 Sen çok merhametlerinden ötürü onları çölde bırakmadın; onlara yol göstermek için gündüzün bulut direği, ve kendilerine ışık ve yürüyecekleri yolu göstermek için geceleyin ateş direği onların üzerinden ayrılmadı.
20 Öğretmek için onlara iyi ruhunu ver-din, ve onların ağzından manı esirgeme-din, ve susayınca onlara su verdin.
21 Evet kırk yıl onları çölde besledin, öyle ki hiç eksikleri yoktu; giysileri es-kimedi, ve ayakları kabarmadı.
22 Üstelik onlara ülkeler ve halklar ver-din, ve paylarına göre onlara böldün; ve Sihon'un ülkesini, Heşbon Kralı'nın ülke-sini, ve Başan Kralı Og'un ülkesini mülk olarak edindiler.
23 Çocuklarını da göklerin yıldızları gibi çoğalttın, ve mülk edinmek için girecek-lerini atalarına söylediğin ülkeye onları getirdin.
24 Böylece çocuklar girip ülkeyi mülk edindiler, ve onların önünde ülkede otu-ranları, Kenanîler'i, boyun eğdirdin, ve onlara keyiflerine göre davransınlar diye onları, ve krallarını, ve ülkenin halklarını ellerine verdin.
25 Ve duvarlı şehirler, ve yağlı toprak aldılar, ve tüm iyi şeylerle dolu evler, kazılmış sarnıçlar, bağlar, ve zeytinlikler, ve bol bol yemiş ağaçları mülk edindiler; ve yediler, ve doyup semirdiler, ve senin büyük iyiliğinle zevk buldular.
26 Ama itaatsizlik ettiler, ve sana karşı asi oldular, ve senin yasanı arkalarına attılar, ve onları sana döndürmek için kendilerine karşı tanıklık eden senin peygamberlerini öldürdüler, ve büyük küfürler ettiler.
27 Bunun için onları düşmanlarının eline verdin, onlar onları sıkıştırdılar; ve sıkın-tıları vaktinde sana feryat ettiler, ve sen onları gökten işittin, ve çok merhametlerine göre onlara kurtarıcılar verdin, bunlar düşmanlarının elinden onları kurtardılar,
28 Ama rahat bulunca yine senin önün-de kötülük ettiler, bundan dolayı düşmanlarının elinde onları bıraktın, ve üzerlerinde hükümdarlık ettiler; ama dönüp sana feryat edince onları gökten işittin; ve merhametlerine göre defalarca onları azat ettin,
29 Ve onları kendi yasana döndüresin diye onlara karşı tanıklık ettin. Ama azgınlık ettiler, ve senin emirlerini dinlemediler, ama hükümlerine karşı günah işlediler (o hükümler ki, insan onu yapmakla yaşar), ve omuzlarını yükten kaçırıp enselerini sertleştirdiler, ve dinlemediler.
30 Ama onlara karşı çok yıllar sabrettin, ve senin ruhunla peygamberlerinin aracılığıyla onlara karşı tanıklık ettin; ama kulak asmadılar; ve onları ülkelerin halkları eline verdin.
31 Ama çok merhametlerinden ötürü onları büsbütün bitirmedin, ve onları bırakmadın; çünkü sen inayet eden ve çok acıyan Allah'sın.
32 Şimdi bunun için, ey Allahımız, antlaşmayı ve merhameti koruyan büyük, kudretli ve heybetli Allah, Asur krallarının günlerinden bugüne kadar, krallarımızın, reislerimizin, ve kâhin-lerimizin, ve peygamberlerimizin, ve babalarımızın, ve tüm senin halkının, bizim, başımıza gelen zahmetin hepsi senin gözünde az görünmesin.
33 Ama sen başımıza gelen her şeyde adilsin, çünkü gerçekle davrandın, ama biz şer ettik;
34 Ve krallarımız, reislerimiz, kâhinleri-miz, ve babalarımız senin yasanı tutmadılar, ve onlara karşı tanıklık ettiğin emirlerini ve tanıklıklarını dinlemediler.
35 Çünkü krallıklarında, onlara verdiğin bol iyilik içinde, ve önlerine koyduğun geniş ve verimli ülkede sana kulluk etmediler, ve şer işlerinden dönmediler.
36 İşte, bugün biz köleleriz, ve meyve-sini ve iyiliğini yemek için atalarımıza verdiğin ülke, işte biz onun üzerinde köleleriz.
37 Ve günahlarımız yüzünden üzerimize koyduğun krallara çok ürün veriyor, ve bedenlerimiz ve hayvanlarımız üzerinde keyiflerine göre hükümdarlık ediyorlar, ve biz büyük sıkıntı içindeyiz.
38 Ve hep bundan ötürü biz kuvvetli antlaşma yapıyoruz, ve onu yazıyoruz; ve reislerimiz, Levililerimiz'le kâhinlerimiz onu mühürlüyorlar.
