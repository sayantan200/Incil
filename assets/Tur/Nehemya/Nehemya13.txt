Ogünde, halk dinlerken Musa'nın kitabından okudular; ve o kitapta, Ammonî ve Moabî ebediyen Allah'ın topluluğuna girmesin, diye yazılmış olduğunu buldular;
2 Çünkü İsrail çocuklarını ekmekle ve su ile karşılamamışlardı, ama onlara karşı lanet okusun diye Balam'ı ücretle tutmuşlardı; ama Allahımız laneti berekete çevirmişti.
3 Şimdi vaki oldu ki, yasayı işitince tüm karışık halkı İsrail'den ayırdılar.
4 Ve bundan evvel, Allahımız'ın evinin odaları üzerine konulmuş olan kâhin Elyaşib, Tobiya'nın akrabasından olup,
5 Ve ona büyük bir oda hazırlamıştı, ve ekmek sunularını, günnüğü ve takımları, ve emre göre Levililer'e ve ezgicilere, ve kapıcılara verilen buğdayın, yeni şara-bın, ve yağın ondalıklarını, ve kâhinler için olan kaldırmalık sunuları, önceleri oraya koyarlardı.
6 Ama ben tüm bu vakitte Yeruşalim'de değildim; çünkü Babil Kralı Artahşaş-ta'nın otuz ikinci yılında krala gittim; ve birkaç gün sonra kraldan izin istedim,
7 Ve Yeruşalim'e geldim, ve Allah evinin avlularında Tobiya'ya bir oda hazır-layarak onun için Elyaşib'in yapmış olduğu kötülüğü anladım.
8 Ve o bana çok kötü göründü; bunun için Tobiya'nın tüm eşyasını odadan dışarı attım.
9 O zaman emrettim, ve odaları temiz-lediler; ve Allah evinin takımlarını, ekmek sunularını, ve günnüğü yine oraya getirdim.
10 Ve anladım ki, Levililer'in payları kendilerine verilmemişti; çünkü hizmet eden Levililer'le ezgiciler, herkes kendi tarlasına kaçmıştı.
11 O zaman önderlerle çekiştim, ve dedim ki, Niçin Allah'ın evi bırakılmış? Ve onları topladım, ve kendilerini yerlerine koydum.
12 O zaman tüm Yahuda buğdayın, ve yeni şarabın, ve yağın ondalığını hazi-nelere getirdiler.
13 Ve hazineler üzerine kâhin Şelem-ya'yı, ve yazıcı Zadok'u, ve Levililer'den Pedaya'yı hazineci koydum; ve onların yanında Mattanya oğlu Zakkur oğlu Hanan vardı; çünkü bunlar sadık adamlar sayıldılar, ve işleri kardeşlerine pay dağıtmaktı.
14 Bundan ötürü beni an, ey Allahım, ve Allahım'ın evi için, ve onun hizmetleri için yaptığım iyi işlerimi silme.
15 O günlerde Yahuda'da gördüm ki, bazı adamlar Şabat gününde masarada ayaklarıyla üzüm çiğniyorlardı, ve içeri demetler getiriyorlardı, ve onları eşekler üzerine yüklüyorlardı; ve şarap, üzüm, ve incir, ve her çeşit yükleri de Şabat gününde Yeruşalim'in içine getiriyorlardı; ve zahire sattıkları günde onları azarla-dım.
16 Ve Surlular orada otururlardı, onlar balık ve her çeşit eşya getirir, ve Şabat'ta Yahuda çocuklarına, ve Yeru-şalim'de satarlardı.
17 O zaman Yahuda'nın soylularıyla çe-kiştim, ve onlara dedim ki, Şabat gününü bozarak yaptığınız bu kötü iş nedir?
18 Atalarınız böyle yapmadılar mı, ve Allahımız tüm bu belaları üzerimize ve bu şehrin üzerine getirmedi mi? siz de Şabat gününü bozarak İsrail üzerine kızgınlığı artırıyorsunuz.
19 Ve vaki oldu ki, Şabat'tan önce Yeruşalim kapıları üzerine karanlık basmaya başlayınca, kapılar kapatılsın diye emrettim, ve Şabat'tan sonraya kadar açılmasın diye emrettim; ve Şabat gününde içeri yük girmesin diye uşakla-rımdan bazılarını kapılara koydum.
20 Böylece tüccarla her çeşit eşya satanlar bir iki kere Yeruşalim'in dışarı-sında gecelediler.
21 O zaman onlara karşı tanıklık edip kendilerine dedim ki, Niçin duvarın önün-de geceliyorsunuz? bir daha yaparsanız, size el atarım. Ve o vakitten sonra Şabat'ta gelmediler.
22 Ve Levililer'e, Şabat gününü kutsal kılmak için, kendilerini paklayıp gelsinler, ve kapıları beklesinler diye emrettim. Benim için bunu da hatırla, ey Allahım, ve merhametinin çokluğuna göre beni esirge.
23 O günlerde de Aşdod'dan, ve Ammon'dan, ve Moab'dan karılar almış olan Yahudiler'i gördüm;
24 Ve çocuklarının yarısı Aşdod dilini söylüyorlardı, ve Yahudi dilini söyleye-miyorlardı, ancak bu ve şu halkın diline göre konuşuyorlardı.
25 Ve onlarla çekiştim, ve onlara lanet ettim, ve bazılarını dövdüm, ve saçlarını yoldum, ve onlara Allah hakkı için ant içirdim, ve onlara dedim ki, Kızlarınız onların oğullarına vermeyeceksiniz, ve oğullarınıza ve kendinize onların kızlarından almayacaksınız.
26 İsrail Kralı Süleyman bu şeylerle günah işlemedi mi? yine de milletlerden çoğu arasında onun gibi kral yoktu, ve Allahı'nın sevdiği idi, ve Allah onu tüm İsrail üzerine kral etti; ama ecnebi kadınlar ona bile günah işlettirdiler.
27 Öyleyse Allahımız'a hainlik etmek için ecnebi kadınlar almakla tüm bu büyük kötülüğü yaptığınıza yüz verelim mi?
28 Ve başkâhin Elyaşib oğlu Yoyada oğullarından biri Horonî Sanballat'ın damadıydı; kendisini bundan dolayı yanımdan kovdum.
29 Ey Allahım, onları hatırla, çünkü kâ-hinliği, ve kâhinlik ile Levililer antlaşma-sını bozdular.
30 Böylece onları tüm ecnebilerden te-mizledim,
31 Ve belli vakitlerde odun sunusu için, ve turfandalar için, herkes kendi işinde olmak üzere kâhinlerle Levililer için, vazifeler tayin ettim. Ey Allahım, beni iyilik için hatırla.
