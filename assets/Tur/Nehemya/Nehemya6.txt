ŞİMDİ vaki oldu ki, duvarı yapmış olduğum, ve onda gedik kalmadığı Sanballat'a ve Tobiya'ya, ve Arap Geşem'e, ve öbür düşmanlarımıza haber verilince (ancak o vakte kadar kapılara kanatlar takmamıştım);
2 Sanballat ile Geşem bana gönderip dediler ki, Gel, Ono Ovası'nda, köylerin birinde görüşelim. Ama onlar bana kötü-lük etmeyi düşünüyorlardı.
3 Ve onlara ulaklar gönderip dedim ki, Ben büyük bir iş yapmaktayım, öyle ki inemem; bırakıp yanınıza indiğim sürece niçin iş dursun?
4 Yine de bu söze göre bana dört kez gönderdiler; ve onlara bu söze göre cevap verdim.
5 O zaman Sanballat bu söze göre beşinci kez olarak bana uşağını gönderdi, ve elinde açık mektup vardı,
6 Onda şöyle yazılıydı: Milletler arasında işitiliyor, ve Gaşmu söylüyor, sen ve Yahudiler isyan etmeyi düşünüyormuş-sunuz; ve sen duvarı bunun için yapı-yormuşsun; ve bu sözlere göre sen onlara kral olmak istiyormuşsun.
7 Ve, Yahuda'da kral vardır, diye senin hakkında Yeruşalim'de vaaz etmek için peygamberler de tayin etmişsin; ve şimdi krala bu sözlere göre anlatılacaktır. Şimdi gel de beraber danışalım.
8 O zaman ona gönderip dedim ki, Senin dediğin sözler gibi bir şey olma-mıştır, ama onları sen kendi yüreğinden uyduruyorsun.
9 Çünkü onların hepsi, İşten el çeke-cekler, ve yapılmayacak, diye bizi korkutmak istediler. Şimdi bunun için, ey Allah, ellerime kuvvet ver.
10 Ondan sonra eve kapanmış olan Mehetabel oğlu Delaya oğlu Şemaya'nın evine gittim; ve bana dedi ki, Allah'ın evinde, tapınağın içinde buluşalım, ve tapınağın kapılarını kapayalım; çünkü seni öldürmek için gelecekler; evet, seni öldürmek için geceleyin gelecekler.
11 Ve dedim ki, Benim gibi adam kaçar mı? ve kim benim yerimde olur da sağ kalayım diye tapınağa girer? Girmem.
12 Ve, işte, anladım ki, onu Allah göndermemişti; ama bu peygamberliği bana karşı söylemişti; ve Tobiya ile Sanballat onu ücretle tutmuşlardı.
13 Bunun için ücretle tutulmuştu, öyle ki, korkayım da öyle yapayım, ve günah işleyeyim, ve beni kötülemek için ellerine kötü bir haber geçsin.
14 Ey Allahım, Tobiya'yı ve Sanballat'ı, hem de beni korkutmak isteyen Peygamber Noadya kadını ve öbür peygamberleri bu işlerine göre an.
15 Böylece duvar elli iki günde, Eylül'ün yirmi beşinci gününde, tamam edildi.
16 Ve vaki oldu ki, tüm düşmanlarımız işitince, ve çevremizde olan tüm milletler görünce, ve kendi gözlerinde çok düş-tüler; çünkü bu işin Allahımız tarafından yapılmış olduğunu bildiler.
17 Üstelik o günlerde Yahuda'nın ileri gelenleri Tobiya'ya çok mektupları gönderiyorlardı, ve Tobiya'nın mektupları kendilerine geliyordu.
18 Çünkü Yahuda'da ona ant içmiş olan çok adamlar vardı, çünkü kendisi Arah oğlu Şekanya'nın damadıydı; ve oğlu Yehohanan, Berekya oğlu Meşullam'ın kızını almıştı.
19 Benim önümde de onun iyi işlerini söylüyorlardı, ve benim sözlerimi ona götürüyorlardı. Ve Tobiya beni korkut-mak için mektuplar gönderiyordu.
