ŞİMDİ RAB Abram'a, Ülkenden, ve ak-rabanın yanından, ve babanın evin-den, sana göstereceğim ülkeye git, dedi;
2 Ve senden büyük bir ulus yapacağım, ve seni kutsayacağım, ve senin adını büyük edeceğim; ve bereket olacaksın;
3 Ve seni kutsayanları kutsayacağım, ve seni lanetleyeni lanetleyeceğim; ve yer-yüzünün tüm boyları sende kutsanacak.
4 Böylece Abram RAB'bin kendisine söylediği gibi gitti; Lut da kendisiyle be-raber gitti; ve Abram Haran'dan gittiği vakit, yetmiş beş yaşındaydı;
5 Ve Abram karısı Saray'ı, ve kardeşinin oğlu Lut'u, ve Haran'da kazanmış olduk-ları tüm mallarını ve edinmiş oldukları canları aldı, ve Kenan ülkesine gitmek üzere çıktılar; ve Kenan ülkesine geldi-ler.
6 Ve Abram Şekem denilen yere, More ovasına kadar olan ülkeyi geçti. Ve o vakit Kenanîler ülkedeydi.
7 Ve RAB Abram'a görünüp, Bu ülkeyi senin tohumuna vereceğim, dedi; ve kendisine görünmüş olan RAB'be orada bir sunak yaptı.
8 Ve oradan Beytel'in doğusunda olan dağa hareket etti, batısında Beytel ve doğusunda Ay olarak çadırını kurdu; ve orada RAB'be bir sunak yaptı, ve RAB'bin adını çağırdı.
9 Ve Abram git gide güneye doğru göç ediyordu.
10 Ve ülkede kıtlık oldu; ve Abram orada misafir olmak üzere Mısır'a gitti; çünkü ülkede kıtlık ağırdı.
11 Ve vaki oldu ki, Mısır'a girmesi yak-laştığı zaman, karısı Saray'a, Bak şimdi, dedi, biliyorum ki, sen görünüşü güzel bir kadınsın;
12 Bunun için vaki olacak ki, Mısırlılar seni görünce, Bu onun karısıdır, diye-cekler; ve beni öldürecekler, ama seni sağ bırakacaklar.
13 Senin yüzünden bana karşı iyi dav-ranılsın diye, senin benim kızkardeşim olduğunu söyle, ve senin sebebinle canım yaşayacak.
14 Ve vaki oldu ki, Abram Mısır'a girdiği zaman, Mısırlılar kadının çok güzel olduğunu gördüler.
15 Firavun'un reisleri de onu gördüler, ve onu Firavun'a methettiler; ve kadın Firavun'un evine alındı.
16 Ve onun yüzünden Abram'a karşı iyi davrandı; ve onun koyunları, sığırları ve eşekleri, ve köleleri ve cariyeleri, ve dişi eşekleri, ve develeri oldu.
17 Ve RAB Abram'ın karısı Saray yüzünden Firavun'la evine büyük belalar saldı.
18 Ve Firavun Abram'ı çağırıp, Bana bu yaptığın nedir? dedi; bunun senin karın olduğunu niçin bana bildirmedin?
19 Niçin, Bu benim kızkardeşimdir, dedin? ben de onu karı olarak alacaktım; şimdi bunun için, işte karın, onu al, ve git.
20 Ve onun hakkında Firavun adam-larına emretti; ve onu, ve karısını, ve kendisine ait olan her şeyi gönderdiler.
