VE Yakup oğullarına seslenip, Top-lanın, dedi, ve son günlerde başı-nıza gelecek olanı size anlatayım.
2 Siz Yakup oğulları, toplanın, ve işitin; ve babanız İsrail'e kulak verin.
3 Ruben, sen benim ilk doğanım, gücümsün, ve kuvvetimin başlangıcısın, itibarın âlâsı, ve kudretin âlâsısın;
4 Sular gibi oynak olan, sen üstün olma-yacaksın; çünkü sen babanın yatağına çıktın; o zaman onu kirlettin; o benim döşeğime çıktı.
5 Şimeon ve Levi kardeştir; konutların-da zorbalık aletleri var.
6 Ey canım, sen onların sırrının içine gelme; izzetim, sen onların toplantısına katılma; çünkü öfkelerinde adam öldür-düler; ve kendi isteklerinde bir duvar yık-tılar.
7 Onların öfkesi lanetli olsun, çünkü şid-detliydi; onların gazabı da, çünkü zalim-ceydi; onları Yakup'ta böleceğim; ve onları İsrail'de dağıtacağım.
8 Yahuda, kardeşlerin öveceği sensin; elin senin düşmanlarının boynunda ola-cak; babanın çocukları senin önünde eğilecek;
9 Yahuda bir aslan yavrusudur; oğlum, sen şikârdan çıktın; yere çöktü, aslan gibi, kocamış aslan gibi yattı; onu kim uyandıracak?
10 Krallık asası Yahuda'dan, yasa koyucu da ayaklarının arasından gitmeyecek, ta Şilo gelene dek; ve halkın toplanması ona olacaktır.
11 Sıpasını asmaya, ve eşeğinin yavru-sunu seçme bir asmaya bağlayarak; giysilerini şarapta, ve kaftanını üzümlerin kanında yıkadı;
12 Onun gözleri şarapla kızıl, ve dişleri sütle ak olacak.
13 Zebulun deniz kıyısında oturacak; ve gemilere liman olacak; hududu da Sayda'ya dek olacak.
14 İssakar iki yük arasında yatan güçlü eşektir;
15 Ve dinlenme iyi olduğunu, ve ülkenin hoş olduğunu gördü; ve yük taşımak için omzunu eğdi, ve haraca kul oldu.
16 Dan, İsrail oymaklarından biri ola-rak, halkına hükmedecek.
17 Dan, yolda bir yılan, patikada bir engerek olacak, bir engerek ki, atın topuklarını ısırır, öyle ki onun atlısı arkası üstü düşer.
18 Ben senin kurtarışını bekledim, ya RAB.
19 Gad, asker ona akın edecek; ama sonunda o üstün gelecek.
20 Aşer'den ekmeği semiz olacak, ve krallara özgü lezzetli yiyecekler yetişti-recek.
21 Naftali salıverilmiş geyiktir; güzel sözler verir.
22 Yusuf meyveli bir dal, yani pınar yanında meyveli bir daldır; filizleri duvarın üzerinden aşar.
23 Okçular onu hırpaladılar, ve ona ok attılar, ve ondan nefret ettiler;
24 Ama onun yayı kuvvetli kaldı, ve onun ellerinin pazıları, Yakup'un güçlü Allah'ın elleriyle; (çoban, İsrail'in taşı oradandır);
25 Yani sana yardım edecek olan, babanın Allahı'yla kuvvetlendirildi; ve Kadir'le ki, yukarıda göğün bereketleriyle, aşağıda yatan enginin bereketleriyle, meme ve rahim bereketleriyle seni kutsayacak.
26 Senin babanın bereketleri, sonsuz tepelerin en uzak hududuna kadar, ata-larımın bereketlerinden yüce oldu; onlar Yusuf'un başı üzerinde, ve kardeşlerin-den ayrı olanın başının tepesi üzerinde olacaklar.
27 Benyamin kurt gibi yırtacak; sabahleyin avı yutacak, ve akşamleyin ganimeti paylaşacak.
28 Bunların hepsi İsrail'in on iki oymağıdır; ve babalarının onlara söylediği budur, ve onları kutsadı; her birini kendi bereketine göre olmak üzere onları kutsadı.
29 Ve onlara emredip kendilerine, Ben halkıma katılmak üzereyim, dedi; beni babalarımla beraber Hittî Efron'un tar-lasında olan mağaraya, Kenan ülkesinde Mamre karşısında,
30 Makpela tarlasında olan, İbrahim'in mezar için mülk olarak Hittî Efron'dan satın aldığı mağaraya gömün.
31 İbrahim ve karısı Sâra'yı orada göm-düler; İshak ve karısı Rebeka'yı orada gömdüler; ve ben Lea'yı orada gömdüm.
32 Tarla ve içindeki mağara Het çocuk-larından satın alınmıştı.
33 Ve Yakup oğullarına emretmeyi biti-rince, ayaklarını yatağın içine topladı, ve ruhu verdi, ve halkına toplandı.
