VE evinin kâhyasına emredip, Bu adamların çuvallarını, kaldırabildik-leri kadar yiyecekle doldur, ve her ada-mın parasını çuvalının ağzına koy, dedi.
2 Ve küçüğün çuvalının ağzına kâsemi, gümüş kâseyi, ve buğdayının parasını koy. Ve Yusuf'un söylediği söze göre yaptı.
3 Sabah aydınlanır aydınlanmaz, adam-lar, kendileri ve eşekleri gönderildi.
4 Ve henüz kentten çıkmışlar, daha uzaklaşmamışlardı; ve Yusuf, evinin kâhyasına, Kalk, o adamların ardınca seğirt, dedi; ve onlara yetiştiğin zaman kendilerine, Niçin iyiliğe karşı kötülükle ödediniz? de,
5 Efendimin ondan içtiği, ve hem de onunla fala baktığı kâse bu değil midir? böyle yapmakla kötülük ettiniz.
6 Ve onlara yetişti, ve bu sözleri ken-dilerine söyledi.
7 Ve onlar ona, Niçin efendim bu gibi sözler söylüyor? dediler, Allah korusun, kulların böyle bir şey yapmazlar.
8 İşte, çuvallarımızın ağzında bulmuş olduğumuz parayı Kenan ülkesinden sana geri getirdik, ve senin efendinin evinden nasıl gümüş veya altın çalmış olalım?
9 Kullarından kimin yanında bulunursa, o ölsün, ve biz de efendime köle ola-cağız.
10 Ve, Şimdi de sözlerinize göre olsun, dedi; kimin yanında bulunursa, o bana köle olacak, ve siz suçsuz olacaksınız.
11 O zaman acele ettiler, ve her biri kendi çuvalını yere indirdi, ve her biri kendi çuvalını açtı.
12 Ve aradı, ve büyükten başlayıp küçükte bitirdi, ve kâse Benyamin'in çuvalında bulundu.
13 O zaman giysilerini yırttılar, ve her biri eşeğini yükleyip kente döndüler.
14 Ve Yahuda ile kardeşleri Yusuf'un evine geldiler; çünkü kendisi daha ora-daydı, ve onun önünde yere kapandılar.
15 Ve Yusuf onlara, Yaptığınız bu iş nedir? dedi, bilmediniz mi ki, benim gibi bir adam elbet fala bakabilir?
16 Ve Yahuda, Efendime ne diyelim? dedi, ne söyleyelim? ya da kendimizi nasıl suçsuz çıkaralım? Allah kullarının fesadını buldu; işte, hem biz hem kâse elinde bulunan, efendime köleyiz.
17 Ve o, Allah korusun, ben böyle yap-mam, dedi; ama elinde kâse bulunan adam, o bana köle olacak; ve size gelince, siz babanıza esenlikle gidin.
18 O zaman Yahuda ona yaklaşıp, Aman efendim, dedi, sana yalvarırım, kulun bir söz söylesin de efendim din-lesin; ve kuluna karşı öfken alevlen-mesin; çünkü sen de Firavun gibisin.
19 Efendim kullarına sorup, Sizin baba-nız ya da kardeşiniz var mı? demiştin.
20 Ve efendime, Bizde kocamış adam, babamız, ve küçük biri, yaşlılığının çocuğu var, demiştik; ve kardeşi öldü, ve annesinden yalnız o kaldı; ve babası onu sever.
21 Ve kullarına, Kendisini bana indirin ki, onu gözümle göreyim, demiştin.
22 Ve efendime, Çocuk babasını bıraka-maz, çünkü babasını bırakırsa, babası ölür, demiştik.
23 Ve kullarına, Eğer küçük kardeşiniz sizinle inmezse, bir daha yüzümü gör-mezsiniz, demiştin.
24 Ve babam kulunun yanına çıktığımız zaman, vaki oldu ki, efendimin sözlerini ona bildirdik.
25 Ve babamız, Yine gidin, bize biraz yiyecek satın alın, dedi.
26 Ve, İnemeyiz, dedik; eğer küçük kar-deşimiz bizimle olursa o zaman ineriz; çünkü küçük kardeşimiz bizimle olmaz-sa, o adamın yüzünü göremeyiz.
27 Ve babam kulun bize, Bilirsiniz ki, dedi, karım bana iki oğul doğurdu;
28 Ve biri yanımdan gitti, ve, Mutlaka parçalandı, dedim; ve ondan sonra onu görmedim;
29 Ve bunu da benden alırsanız, ve ona bir zarar gelirse, ak saçımı kederle mezara indirirsiniz.
30 Şimdi bunun için babam kulunun yanına vardığım zaman, çocuk bizimle beraber olmazsa, onun yaşamı çocuğun yaşamına bağlı olduğundan,
31 Çocuğun bizimle beraber olmadığını görünce, olur ki, ölür, ve kulların baba-mız kulunun ak saçını mezara kederle indirirler.
32 Çünkü kulun babama çocuk için kefil olup dedim ki, Onu sana getirmezsem, sonsuza dek babama karşı suçlu olayım.
33 Şimdi bunun için, yalvarırım sana, çocuğun yerine efendime köle olarak kulun kalsın; ve çocuk kardeşleriyle beraber çıksın.
34 Çünkü çocuk benimle beraber olmaz-sa, nasıl babama gideyim, ve babama gelecek kötülüğü göreyim?
