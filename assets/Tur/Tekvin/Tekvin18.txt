VE Mamre ovalarında RAB ona göründü; ve o, günün sıcağında çadırın kapısında oturuyordu;
2 Ve gözlerini kaldırıp baktı, ve, işte, karşısında üç adam duruyordu; ve onları görünce, çadırın kapısından onları karşı-lamaya koştu, ve yere doğru eğildi,
3 Ve, Ey Rabbim, dedi, eğer şimdi gö-zünde lütuf bulduysam, yalvarırım sana, kulunun yanında kalmadan geçme;
4 Biraz su getirilsin, yalvarırım size, ve ayaklarınızı yıkayın, ve ağaç altında din-lenin;
5 Ve bir parça ekmek getireyim de yüreğinizi kuvvetlendirin; ondan sonra geçersiniz, madem kulunuza geldiniz. Ve onlar, Söylediğin gibi olsun, dediler, öyle yap.
6 Ve İbrahim çadıra, Sâra'nın yanına seğirtip, Çabuk, dedi, üç ölçek has un hazırla, yoğur, ve ocakta pide yap.
7 Ve İbrahim sığırlara koştu, ve körpe ve iyi bir buzağı alıp bir genç adama verdi, ve onu hazırlamakta acele etti.
8 Ve tereyağı, ve süt, ve hazırladığı buzağıyı alıp önlerine koydu; ve kendisi yanlarında, ağaç altında durdu, onlar da yediler.
9 Ve ona, Karın Sâra nerede? dediler. Ve o, İşte, çadırda, dedi.
10 Ve o, Hayat vaktine göre mutlaka yanına döneceğim, dedi; ve, işte, karın Sâra'nın bir oğlu olacak. Ve Sâra onun arkasında olan çadırın kapısında onu işitti.
11 Şimdi İbrahim'le Sâra kocamış ve yaşta ilerlemişlerdi; ve Sâra âdetten ke-silmişti.
12 Bunun için Sâra, Yaşlandıktan sonra bana zevk olur mu? efendim de koca-mıştır, diyerek içinden güldü.
13 Ve RAB İbrahim'e, Sâra, Ben ki kocadım gerçekten bir çocuk doğuracak mıyım? diyerek niçin güldü? dedi.
14 RAB için olanaksız bir şey var mı? Belirlenen vakitte, hayat vaktine göre, yanına döneceğim, ve Sâra'nın bir oğlu olacak.
15 O zaman Sâra, Gülmedim, diyerek inkâr etti; çünkü korktu. Ve o, Hayır, ama güldün, dedi.
16 Ve adamlar oradan kalktı, ve Sodom'a doğru baktılar; ve İbrahim onları geçirmek için beraber gidiyordu.
17 Ve RAB, Ben yapmakta olduğum şeyi İbrahim'den mi gizleyeceğim? dedi;
18 Çünkü İbrahim gerçekten büyük ve güçlü bir ulus olacak, ve yeryüzünün tüm ulusları onda kutsanacak.
19 Çünkü ben onu tanıyorum ki, kendi-sinden sonra çocuklarına ve evi halkına doğruluk ve adalet yapmak için RAB'bin yolunu tutmalarını emredecek; öyle ki, RAB onun hakkında söylemiş olduğu şeyi İbrahim'in üzerine getirsin.
20 Ve RAB dedi ki, Sodom ve Gomorra'nın feryadı büyük olduğu için, ve onların günahı çok ağır olduğu için,
21 Şimdi ineceğim, ve bana gelen fer-yadına göre tamamen yaptılar mı göre-ceğim; ve yapmadılarsa, bileceğim.
22 Ve adamlar oradan ayrılıp Sodom'a doğru gittiler; ama İbrahim hâlâ RAB'bin önünde duruyordu.
23 Ve İbrahim yaklaşıp, Doğru kişiyi de şerirle birlikte mi helak edeceksin? dedi,
24 Belki kentin içinde elli doğru kişi vardır; içinde olan elli doğru kişi için bağışlamayıp yeri helak edecek misin?
25 Böyle yapmak senden ırak olsun, doğru kişi de şerir gibi olsun diye, doğru kişiyi şerirle birlikte öldürmek senden ırak olsun; tüm dünyanın Hakimi adalet yapmaz mı?
26 Ve RAB, Eğer Sodom'da, kentin içinde, elli doğru kişi bulursam, dedi, tüm yeri onların hatırı için bağışlayacağım.
27 Ve İbrahim cevap verip, Bak şimdi, dedi, Rab'be söylemeyi üzerime aldım, ben ki ancak toz ve külüm;
28 Belki elli doğru kişiden beşi eksilir, eksık olan beş kişi için tüm kenti mi helak edeceksin? Ve o, Eğer orada kırk beş kişi bulursam onu helak etmeye-ceğim, dedi.
29 Ve yine ona söyleyip, Belki orada kırk kişi bulunur, dedi. Ve o, Kırk kişinin hatırı için onu yapmayacağım, dedi.
30 Ve o ona, Rab darılmasın, ve söyle-yeceğim, dedi; belki orada otuz kişi bulunur. Ve o, Eğer orada otuz kişi bu-lursam, onu yapmayacağım, dedi.
31 Ve o, Bak şimdi, dedi, Rab'be söy-lemeyi üzerime aldım; belki orada yirmi kişi bulunur. Ve o, Yirmi kişinin hatırı için onu helak etmeyeceğim, dedi.
32 Ve o, Rab darılmasın, dedi, ve ancak bir kez daha söyleyeceğim; belki orada on kişi bulunur. Ve o, On kişinin hatırı için onu helak etmeyeceğim, dedi.
33 Ve RAB İbrahim'le konuşmasını bitirince yoluna gitti; İbrahim de yerine döndü.
