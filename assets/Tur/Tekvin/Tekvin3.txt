ŞİMDİ yılan, RAB Allah'ın yaptığı her kır hayvanından ziyade kurnazdı. Ve kadına dedi ki, Evet, Allah, Bahçenin hiçbir ağacından yemeyeceksiniz, dedi mi?
2 Ve kadın yılana, Bahçenin ağaçlarının meyvesinden yiyebiliriz, dedi;
3 Ama bahçenin ortasında olan ağacın meyvesi hakkında Allah, Ondan yeme-yeceksiniz, ve ona dokunmayacaksınız ki, ölmeyesiniz, dedi.
4 Ve yılan kadına, Katiyen ölmezsiniz, dedi;
5 Çünkü Allah bilir ki, ondan yediğiniz günde, o zaman gözleriniz açılacak, ve iyiyi ve kötüyü bilerek ilahlar gibi olacak-sınız.
6 Ve kadın ağacın yemek için iyi, ve gözlere hoş, ve anlayışlı kılmak için arzu olunur bir ağaç olduğunu görünce, onun meyvesinden aldı, ve yedi, ve kendisiyle beraber kocasına da verdi; o da yedi.
7 İkisinin de gözleri açıldı, ve kendile-rinin çıplak olduklarını anladılar; ve incir yaprakları dikip kendilerine önlükler yaptılar.
8 Ve günün serinliğinde bahçede gez-mekte olan RAB Allah'ın sesini duydular; ve Âdem'le karısı RAB Allah'ın huzu-rundan bahçenin ağaçları arasına gizlendiler.
9 Ve RAB Allah Âdem'e seslenip ona, Neredesin? dedi.
10 Ve o, Senin sesini bahçede duydum, dedi, ve korktum, çünkü ben çıplaktım; ve gizlendim.
11 Ve o, Çıplak olduğunu sana kim söy-ledi? dedi. Ondan yemeyeceksin, diye sana emrettiğim ağaçtan yedin mi?
12 Ve adam, Yanıma verdiğin kadın o ağaçtan bana verdi, dedi, ve yedim.
13 Ve RAB Allah kadına, Bu yaptığın nedir? dedi. Ve kadın, Yılan beni aldattı, dedi, ve yedim.
14 Ve RAB Allah yılana, Bunu yaptığın için, tüm sığırlardan, ve her kır hayva-nından daha lanetlisin, dedi; karnın üze-rinde yürüyeceksin, ve ömrünün tüm günlerinde toz yiyeceksin;
15 Ve seninle kadın arasına, ve senin tohumunla onun tohumu arasına düş-manlık koyacağım; o senin başını eze-cek, ve sen onun topuğunu ezeceksin.
16 Kadına, Zahmetini ve gebeliğini faz-lasıyla çoğaltacağım, dedi; ağrıyla evlat doğuracaksın; ve arzun kocana olacak, o da sana hakim olacak.
17 Ve Âdem'e, Karının sözünü dinle-diğin, ve, Ondan yemeyeceksin, diye sana emrettiğim ağaçtan yediğin için, toprak senin yüzünden lanetlendi, dedi; ömrünün tüm günlerinde zahmetle ondan yiyeceksin;
18 Sana diken ve çalı da bitirecek; ve kır otunu yiyeceksin;
19 Toprağa dönünceye dek, yüzün teriyle ekmek yiyeceksin; çünkü ondan alındın; çünkü tozsun, ve toza döneceksin.
20 Ve Âdem karısına Havva adını verdi; çünkü tüm yaşayanların annesi oldu.
21 RAB Allah Âdem'e de ve karısına derilerden kaftanlar yaptı, ve onlara giydirdi.
22 Ve RAB Allah, İşte, adam iyiyi ve kötüyü bilmekte bizden biri gibi oldu, dedi; ve şimdi elini uzatmasın ve hayat ağacından almasın, ve yemesin, ve sonsuza dek yaşamasın:
23 Bunun için RAB Allah onu Aden bahçesinden, kendisinin içinden alındığı toprağı işlemek için çıkardı.
24 Böylece adamı kovdu; ve hayat ağa-cının yolunu korumak için Aden bahçe-sinin doğusuna Keruvimler ve her tarafa dönen alevli bir kılıç koydu.
