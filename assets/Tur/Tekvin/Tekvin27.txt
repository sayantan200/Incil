VE vaki oldu ki, İshak kocamış olup gözleri dumanlanıp göremediği zaman, büyük oğlu Esav'ı çağırdı, ve ona, Oğlum, dedi; ve o ona, İşte, buradayım, dedi.
2 Ve o, İşte, dedi, şimdi kocadım; öle-ceğim günü bilmiyorum.
3 Şimdi bunun için silahlarını, ok kılıfını ve yayını al, ve kıra çıkıp benim için av avla;
4 Ve benim için sevdiğim gibi lezzetli yemek yap, ve bana getir de yiyeyim; öyle ki, ben ölmeden önce canım seni kutsasın.
5 Ve İshak oğlu Esav'a söylediği zaman, Rebeka işitti. Ve Esav av avlayıp getirmek için kıra gitti.
6 Ve Rebeka, oğlu Yakup'a söyleyip, İşte, dedi, kardeşin Esav'a,
7 Bana av getir, ve benim için lezzetli yemek yap, ve yiyeyim ve seni ölümüm-den önce RAB'bin önünde kutsayayım, diyerek babanın söylediğini işittim.
8 Şimdi bunun için, oğlum, sana emret-tiğime göre sözümü dinle.
9 Şimdi sürüye git, ve oradan bana keçilerden iki iyi oğlak al; ve onları baban için sevdiği gibi lezzetli yemek yapacağım;
10 Ve yemesi için babana getireceksin, öyle ki, o, ölümünden önce seni kut-sasın.
11 Ve Yakup annesi Rebeka'ya, İşte, dedi, kardeşim Esav kıllı adamdır, ve ben kılsız adamım.
12 Belki babam bana el sürer, ve onun gözünde aldatıcı gibi olurum, ve üzerime bereket değil, lanet getiririm.
13 Ve annesi ona, Senin lanetin benim üzerime olsun, oğlum, dedi; ancak sözümü dinle, ve git onları bana getir.
14 Ve gidip aldı, ve onları annesine getirdi; ve annesi babasının sevdiği gibi lezzetli yemek yaptı.
15 Ve Rebeka büyük oğlu Esav'ın evde yanında bulunan en güzel giysilerini aldı, ve küçük oğlu Yakup'a giydirdi;
16 Ve onun elleri üzerine ve boynunun kılsız yeri üzerine keçi oğlaklarının deri-lerini giydirdi;
17 Ve yapmış olduğu lezzetli yiyeceği ve ekmeği oğlu Yakup'un eline verdi.
18 Ve babasına gelip, Babam, dedi; ve o, Buradayım, dedi; sen kimsin, oğlum?
19 Ve Yakup babasına, Ben senin ilk doğanın Esav'ım, dedi; bana söylediğin gibi yaptım; sana yalvarırım, kalk otur ve avımdan ye, öyle ki, canın beni kutsasın.
20 Ve İshak oğluna, Nasıl oldu da bu kadar çabuk buldun, oğlum? dedi. Ve, Çünkü senin Allahın RAB bana rast getirdi, dedi.
21 Ve İshak Yakup'a, Yaklaş, dedi, sana yalvarırım, sen gerçekten oğlum Esav mısın, yoksa değil misin diye sana el süreyim.
22 Ve Yakup babası İshak'a yaklaştı; ve ona el sürüp, Ses Yakup'un sesi, dedi, ama eller Esav'ın elleri.
23 Ve onu farketmedi, çünkü elleri kar-deşi Esav'ın elleri gibi kıllıydı; böylece onu kutsadı.
24 Ve, Sen gerçekten oğlum Esav mısın? dedi. Ve o, Ben'im, dedi.
25 Ve o, Onu bana yaklaştır, dedi, oğlu-mun avından yiyeyim, öyle ki, canım seni kutsasın. Ve onu ona yaklaştırdı, ve yedi, ve ona şarap getirdi, ve içti.
26 Ve babası İshak ona, Şimdi yaklaş, dedi, ve beni öp, oğlum.
27 Ve yaklaşıp onu öptü; ve elbisenin kokusunu kokladı, ve onu kutsayıp, Bak, dedi, oğlumun kokusu RAB'bin kutsadığı kırın kokusu gibidir;
28 Bunun için Allah sana göğün çiyin-den, ve yerin semizliğini, ve bol buğday ve şarap versin;
29 Halklar sana kulluk etsin, ve uluslar sana boyun eğsin; kardeşlerine efendi ol, ve annenin oğulları sana boyun eğsin; sana lanet eden herkes lanetli olsun, ve seni kutsayan kutsansın.
30 Ve vaki oldu ki, İshak Yakup'u kutsamaya son verip Yakup da babası İshak'ın yanından çıkar çıkmaz, kardeşi Esav avından geldi.
31 Ve o da lezzetli yemek yaptı, ve babasına getirdi, ve babasına, Babam kalksın, dedi, ve oğlunun avından yesin, öyle ki, canın beni kutsasın.
32 Ve babası İshak ona, Sen kimsin? dedi. Ve o, Ben oğlun, ilk doğanın Esav'ım, dedi.
33 Ve İshak büyük bir titremeyle çok titredi ve, Kim? dedi, av avlayan ve bana getiren nerede? ve sen gelmeden önce hepsinden yedim, ve onu kutsadım; evet, o da kutsanacaktır.
34 Ve Esav babasının sözlerini işittiği zaman, büyük ve acı bağırışla fazlasıyla bağırdı, ve babasına, Beni kutsa, beni de, ey babam, dedi.
35 Ve o, Kardeşin hileyle geldi, dedi, ve senin bereketini aldı.
36 Ve o, Haklı olarak ona Yakup adı verilmedi mi? dedi, çünkü iki defadır beni aldatıyor; ilk oğulluk hakkımı aldı; ve, işte, şimdi bereketimi aldı. Ve dedi ki, Benim için bir bereket alıkoymadın mı?
37 Ve İshak cevap verip Esav'a, İşte, dedi, onu sana efendi ettim, ve tüm kardeşlerini ona kul olarak verdim; ve onu buğday ve şarapla besledim; ve öyleyse, senin için ne yapayım, oğlum?
38 Ve Esav babasına, Sende yalnız tek kutsama mı var, babam? dedi, Beni kut-sa, beni de, ey babam. Ve Esav sesini yükseltip ağladı.
39 Ve babası İshak cevap verip ona, İşte, dedi, konutun yerin semizliği, ve yukarıdan göğün çiyinden olacak;
40 Ve kılıcınla yaşayacak, ve kardeşine kulluk edeceksin; ve vaki olacak ki, sen egemen olduğun zaman, onun boyundu-ruğunu boynunun üzerinden kırıp ata-caksın.
41 Ve babası onu kutsadığı için Esav Yakup'a kin bağladı; ve Esav yüreğinde, Babamın matem günleri yaklaştı, dedi; o zaman kardeşim Yakup'u öldürürüm.
42 Ve büyük oğlu Esav'ın bu sözleri Rebeka'ya bildirildi; ve gönderip küçük oğlu Yakup'u çağırdı, ve ona, İşte, dedi, kardeşin Esav seni öldürmek niyetiyle senin hakkında kendini teselli ediyor.
43 Şimdi bunun için, oğlum, sözümü din-le, ve kalk Haran'a, kardeşim Laban'ın yanına kaç,
44 Ve onun yanında, kardeşinin öfkesi geçinceye kadar, kardeşinin gazabı sen-den dönünceye, ve kendisine yaptığın şeyi unutuncaya kadar, birkaç gün otur;
45 O zaman gönderir ve seni oradan alırım; niçin bir günde ikinizden yoksun kalayım?
46 Ve Rebeka İshak'a, Het kızları yüzünden hayatımdan bıktım, dedi; eğer Yakup bunlar gibi, Het kızlarından, ülke-nin kızlarından, kadın alırsa, ne diye yaşayayım?
