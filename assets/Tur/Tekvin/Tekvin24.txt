VE İbrahim kocamış ve yaşı ilerle-mişti; ve RAB İbrahim'i tüm şeylerde kutsamıştı.
2 Ve İbrahim, evinin en yaşlı, kendisine ait her şeyi idare eden, kölesine, Sana yalvarırım, dedi, elini uyluğumun altına koy,
3 Ve göğün Allahı, ve yerin Allahı RAB'bin hakkı için sana yemin verdiririm ki, içinde oturmakta olduğum Kena-nîler'in kızlarından oğluma kadın almayacaksın;
4 Ama benim ülkeme, ve akrabama gideceksin, ve oğlum İshak için bir kadın alacaksın.
5 Ve köle ona, Belki kadın benimle bu ülkeye gelmek istemez, dedi; oğlunu çıktığın ülkeye tekrar getirmeli miyim?
6 Ve İbrahim ona, Sakın, dedi, oğlumu oraya tekrar getirme.
7 Beni babamın evinden, ve doğ-duğum ülkeden alan ve, Bu ülkeyi senin tohumuna vereceğim, diyerek bana söy-leyip yemin eden göğün Allahı RAB, senin önünde meleğini gönderecek, ve oradan oğlum için bir kadın alacaksın.
8 Ve eğer kadın seninle gelmek iste-mezse, o zaman sen bu yeminimden serbest olursun; yalnız oğlumu oraya tekrar getirme.
9 Ve köle elini efendisi İbrahim'in uyluğu altına koydu, ve ona bu iş hakkında yemin etti.
10 Ve efendisinin tüm malları elinde olduğundan, köle efendisinin develerin-den on deve alıp gitti; ve kalkıp Mezopotamya'ya, Nahor'un kentine gitti.
11 Ve akşam vaktinde, yani kadınların su çekmek için çıktıkları vakit, develerini kentin dışındaki kuyunun yanına çöktür-dü.
12 Ve, Ey efendim İbrahim'in Allahı RAB, dedi, sana yalvarırım, bugün beni başarılı kıl, ve efendim İbrahim'e lütuf göster.
13 İşte, ben pınarın başında duruyorum; ve kent halkının kızları su çekmek için çıkıyorlar;
14 Ve vaki olsun ki, kendisine, Sana yalvarırım, testini indir de içeyim, diye-ceğim ve, İç, ve senin develerine de içireyim, diyecek olan kız, kulun İshak için senin tayin ettiğin olsun; ve efen-dime iyilik yaptığını bununla bileyim.
15 Ve vaki oldu ki, o, sözünü bitir-meden önce, işte, İbrahim'in kardeşi Nahor'un karısı olan Milka'nın oğlu Betuel'e doğmuş olan Rebeka, testisi omzunda olarak çıktı.
16 Ve genç kız bakılışta çok güzeldi, bakire olup onu erkek bilmemişti; ve pınara indi, ve testisini doldurup çıktı.
17 Ve köle onu karşılamak için koşup, Sana yalvarırım, dedi, senin testinden biraz su içeyim.
18 Ve o, İç, efendim, dedi; ve acele edip testisini eli üzerine indirdi, ve ona içirdi.
19 Ve ona içirmeyi bitirince, Develerin içmeyi bitirinceye kadar, onlar için de su çekeyim, dedi.
20 Ve acele edip testisini tekneye bo-şalttı, ve su çekmek için tekrar kuyuya koştu, ve onun tüm develeri için su çekti.
21 Ve adam RAB’bin yolunu açıp açma-dığını bilmek için sessizce ona hayretle bakıyordu.
22 Ve vaki oldu ki, develer içmeyi biti-rince, adam yarım şekel ağırlığında altın bir küpe, ve elleri için on şekellik altın ağırlığında iki bilezik aldı;
23 Ve, Sana yalvarırım, dedi, bana söy-le, sen kimin kızısın? babanın evinde bizim için geceyi geçirmeye yer var mı?
24 Ve o ona, Ben Milka'nın Nahor'a doğurduğu Betuel'in kızıyım, dedi.
25 Ona şunu da söyledi: Bizde saman da, yem de çok, geceyi geçirmek için yer de var.
26 Ve adam eğildi, ve RAB'be tapındı.
27 Ve, Efendim İbrahim'in Allahı RAB kutlu olsun, dedi, merhametini ve gerçeğini efendimden kesmedi; ben yoldayken RAB efendimin kardeşlerinin evine bana yol gösterdi.
28 Ve genç kız koşup bu şeyleri anne-sinin evine anlattı.
29 Ve Rebeka'nın bir kardeşi vardı, ve onun adı Laban'dı; ve Laban dışarıya, adamın yanına, pınara koştu.
30 Ve vaki oldu ki, küpeyi ve kızkar-deşinin ellerinde bilezikleri gördüğü zaman, ve, O adam bana böyle söyledi, diyerek kızkardeşi Rebeka'nın sözlerini işittiği zaman, adamın yanına geldi; ve, işte, pınar başında develerin yanında duruyordu.
31 Ve, Ey RAB'bin kutsadığı, dedi, içeri gir; niçin dışarda duruyorsun? çünkü evi, ve develer için yeri hazırladım.
32 Ve adam eve girdi; ve develerinin kolanlarını çözdü, ve develere saman ve yem, ve onun ayaklarını ve onunla beraber olan adamların ayaklarını yıkamak için su verdi.
33 Ve yemek için önüne yiyecek konul-du; ama, İşimi söyleyinceye kadar, yemeyeceğim, dedi. Ve o, Söyle, dedi.
34 Ve o, Ben İbrahim'in kölesiyim, dedi.
35 Ve RAB efendimi ziyadesiyle kutsadı; ve o büyük oldu; ve ona sürüler, ve sığırlar, ve gümüş, ve altın, ve köleler, ve cariyeler, ve develer, ve eşekler verdi.
36 Ve efendimin karısı Sâra yaşlıyken efendime bir oğul doğurdu; ve kendisine ait olan her şeyi ona verdi.
37 Ve efendim, Ülkelerinde oturmakta olduğum Kenanîler'in kızlarından oğlu-ma kadın almayacaksın;
38 Ama babamın evine, ve akrabama gideceksin, ve oğlum için bir kadın ala-caksın, diyerek bana yemin ettirdi.
39 Ve efendime, Belki kadın benimle gelmez, dedim.
40 Ve bana dedi ki, Huzurunda yürü-düğüm RAB, meleğini seninle göndere-cek, yolunu da açık edecek; ve akra-bamdan ve babamın evinden oğluma bir kadın alacaksın;
41 O zaman, akrabama vardığında, ye-minimden serbest olacaksın; eğer onu sana vermezlerse, yeminimden serbest olacaksın.
42 Ve bugün pınara geldim, ve dedim ki, Ya RAB, efendim İbrahim'in Allahı, eğer şimdi üzerinde yürümekte olduğum yolu açık edersen;
43 İşte, ben su pınarı başında duruyo-rum; ve vaki olacak ki, bakire su çek-meye çıkacak, ve kendisine, Sana yal-varırım, bana testinden biraz su içir, diyeceğim;
44 Ve bana, Sen de iç, develerine de su çekeyim, diyecek; efendimin oğlu için RAB'bin tayin ettiği kadın o olsun.
45 Ve yüreğimde söylediğimi bitirmeden önce, işte, Rebeka, testisi omzunda çık-tı, ve pınara inip su çekti; ve ona, Sana yalvarırım, dedim, içeyim.
46 Ve acele etti, ve testisini omzundan indirip, İç ve develerine de içireyim, dedi; böylece içtim, ve o develere de içirdi.
47 Ve ona sorup, Sen kimin kızısın? dedim. Ve o, Milka'nın Nahor'a doğur-duğu Betuel'in kızıyım, dedi; ve yüzüne küpeyi, ve ellerine bilezikleri taktım.
48 Ve başımı eğip RAB'be tapındım, ve oğluna efendimin kardeşinin kızını almak için doğru yolda bana rehber olan efen-dim İbrahim'in Allahı RAB'be hamdettim.
49 Ve şimdi efendimle lütuf ve gerçek üzere davranacaksanız, bana bildirin; ve yoksa, bana bildirin ki, sağa ya da sola döneyim.
50 O zaman Laban ve Betuel cevap verip, Bu iş RAB'den çıktı, dediler; biz sana ne iyi, ne kötü diyebiliriz.
51 İşte, Rebeka karşındadır, onu al ve git, ve RAB'bin söylediği gibi senin efendinin oğluna karı olsun.
52 Ve vaki oldu ki, İbrahim'in kölesi onların sözlerini işittiği zaman, yere kapanarak RAB'be tapındı.
53 Ve köle gümüş takımlar, ve altın ta-kımlar, ve giysiler çıkarıp Rebeka'ya ver-di; ve onun kardeşiyle annesine kıymetli şeyler verdi.
54 Ve yediler ve içtiler, kendisi ve bera-berinde olan adamlar, ve geceyi geçir-diler; ve sabahleyin kalktılar, ve o, Beni efendime gönder, dedi.
55 Ve kızın kardeşiyle annesi, Kız bizimle birkaç gün, hiç olmazsa on gün kalsın, dediler; sonra gider.
56 Ve o onlara, Mademki RAB yolumu açık etti, beni geciktirmeyin, dedi; beni gönderin, efendime gideyim.
57 Ve onlar, Kızı çağırır ve onun ağzın-dan sorarız, dediler.
58 Ve Rebeka'yı çağırıp kendisine, Bu adamla gider misin? dediler. Ve o, Giderim, dedi.
59 Ve onlar kızkardeşleri Rebeka'yı ve dadısını, ve İbrahim'in kölesiyle adamla-rını gönderdiler.
60 Ve Rebeka'yı kutsayıp ona, Sen bizim kızkardeşimizsin, dediler, binlerce milyonların anası ol, ve tohumun ken-dilerinden nefret edenlerin kapısını mülk edinsin.
61 Ve Rebeka genç kadınlarıyla kalktı, ve develer üzerine bindiler, ve adamın ardı sıra gittiler; ve köle Rebeka'yı alıp yoluna gitti.
62 Ve İshak Lahay-roi Kuyusu yolundan geldi; çünkü güney ülkesinde oturu-yordu.
63 Ve İshak akşam üzeri düşünceye dal-mak için tarlaya çıktı; ve gözlerini kal-dırıp gördü, ve, işte, develer geliyordu.
64 Ve Rebeka gözlerini kaldırdı, ve İshak'ı görünce, deveden indi.
65 Çünkü köleye, Bizi karşılamak için tarlada yürüyen bu adam kimdir? demişti. Ve köle, Efendimdir, demişti; bunun için peçe alıp örtündü.
66 Ve köle yapmış olduğu tüm şeyleri İshak'a anlattı.
67 Ve İshak onu annesi Sâra'nın çadı-rına götürdü, ve Rebeka'yı aldı, ve onun karısı oldu; ve onu sevdi; ve İshak an-nesinin ölümünden sonra teselli buldu.
