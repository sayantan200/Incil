VE bu şeylerden sonra vaki oldu ki biri, İşte, baban hastadır, diye Yusuf'a haber verdi; ve o, iki oğlunu, Manasse'yi ve Efraim'i kendisiyle beraber aldı.
2 Ve biri Yakup'a bildirip, İşte, oğlun Yusuf sana geliyor, dedi; ve İsrail ken-disini topladı, ve yatağı üzerine oturdu.
3 Ve Yakup Yusuf'a, Kadir Allah Luz'da, Kenan ülkesinde, bana göründü, dedi, ve beni kutsadı,
4 Ve bana, İşte, dedi, ben seni verimli kılacağım, ve seni çoğaltacağım, ve seni halklar topluluğu edeceğim, ve senden sonra bu ülkeyi senin tohumuna sonsuz mülk olarak vereceğim.
5 Ve şimdi, ben senin yanına Mısır'a gelmeden önce, Mısır ülkesinde sana doğan iki oğlun benimdir; Efraim ve Manasse, Ruben ve Şimeon gibi benim olacak.
6 Ve onlardan sonra senin tevlit ettiğin çocukların senin olacak, ve miraslarında kardeşlerinin adına göre çağrılacaklar.
7 Ve bana gelince Padan'dan geldiğim zaman, Kenan ülkesinde, yolda, Efrat'a daha biraz mesafe kalmışken, Rahel yanımda öldü; ve onu orada, Efrat yolunda gömdüm; o Beyt-lehem'dir.
8 Ve İsrail Yusuf'un oğullarını görüp, Bunlar kim? dedi.
9 Ve Yusuf babasına, Allah'ın burada bana verdiği oğullarımdır, dedi. Ve o, Sana yalvarırım, dedi, onları bana getir, ve onları kutsayayım.
10 Şimdi İsrail'in gözleri yaşlılıktan zayıf-lamıştı, öyle ki göremiyordu. Ve onları kendisine yaklaştırdı; ve onları öpüp kucakladı.
11 Ve İsrail Yusuf'a, Senin yüzünü gör-meyi düşünmemiştim, dedi; ve, işte, Allah bana senin tohumunu da gösterdi.
12 Ve Yusuf onları dizleri arasından çıkardı; ve yüzü yere doğru eğildi.
13 Ve Yusuf Efraim'i sağ eline İsrail'in sol eline doğru ve Manasse'yi sol eline İsrail'in sağ eline doğru ikisini aldı, ve ona yaklaştırdı.
14 Ve İsrail sağ elini uzatıp küçüğü olan Efraim'in başı üzerine, ve sol elini Manasse'nin başı üzerine koydu; ve ellerini kasten değiştirdi, çünkü Manasse ilk doğandı.
15 Ve Yusuf'u kutsayıp dedi ki, Babalarım İbrahim ve İshak'ın önünden yürüdükleri Allah, bugüne dek tüm ömrümde beni güden Allah,
16 Beni her kötülükten halas eden Melek, bu gençleri kutsasın; ve onların üzerine benim adım, ve babalarım İbra-him ve İshak'ın adı çağrılsın; ve yeryü-zünün ortasında ziyadesiyle çoğalsınlar.
17 Ve Yusuf babasının sağ elini Efra-im'in başı üzerine koyduğunu görünce gözünde kötü göründü; ve babasının elini Efraim'in başı üzerinden Manas-se'nin başı üzerine değiştirmek için kal-dırdı.
18 Ve Yusuf babasına, Baba, öyle değil, çünkü ilk doğan budur, dedi; sağ elini onun başı üzerine koy.
19 Ve babası koymak istemedi, ve, Bunu bilirim, oğlum, bunu bilirim, dedi; o da bir halk olacak, ve o da büyük olacak; ama küçük kardeşi kendisinden daha büyük olacak, ve onun tohumu uluslar topluluğu olacak.
20 Ve o gün onları kutsayıp dedi ki, Allah seni Efraim gibi ve Manasse gibi etsin, diyerek İsrail sende kutsayacaktır. Ve Efraim'i Manasse'den önce koydu.
21 Ve İsrail Yusuf'a, İşte, ben ölüyorum, dedi, ama Allah sizinle olacak, ve yine sizi babalarınızın ülkesine getirecek.
22 Üstelik ben sana kardeşlerinden bir pay fazla verdim, onu Amorî'nin elinden kılıcımla ve yayımla aldım.
