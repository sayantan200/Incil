VE Şinar Kralı Amrafel'in, Ellasar Kralı Aryok'un, Elam Kralı Kedorlaomer'in, ve uluslar kralı Tidal'ın günlerinde vaki oldu ki,
2 Bunlar Sodom Kralı Bera, ve Gomorra Kralı Birşa, Adma Kralı Şinab, ve Ze-boim Kralı Şemeber ve Bela (o Zoar'dır) Kralı'yla cenkleşti.
3 Bunların hepsi Siddim Vadisi'nde bir-leşti, bu Tuz Denizi'dir.
4 On iki yıl Kedorlaomer'e kulluk etmiş-lerdi, ve on üçüncü yılda ayaklandılar.
5 Ve on dördüncü yılda Kedorlaomer ve kendisiyle beraber olan krallar gelip Refaimler'i Aşterot Karnaim'de, ve Zuzimler'i Ham'da, ve Emimler'i Şave Kiryataim'de,
6 Ve Horîler'i çöl kenarında Elparan'a kadar dağları olan Seir'de vurdular.
7 Ve dönüp Eynmişpat'a geldiler, bu Kadeş'tir, ve Amalekîler'in tüm kırlarını, ve Hazazon-tamar'da oturan Amorîler'i de vurdular.
8 Ve Sodom Kralı, ve Gomorra Kralı, ve Adma Kralı, ve Zeboim Kralı, ve Bela (bu Zoar'dır) Kralı çıktılar;
9 Ve onlarla, Elam Kralı Kedorlaomer'le, ve uluslar kralı Tidal'la, ve Şinar Kralı Amrafel, ve Ellasar Kralı Aryok, dört kral beş kralla, Siddim Vadisi'nde cenkleş-meye koyuldular.
10 Ve Siddim Vadisi zift kuyularıyla do-luydu; ve Sodom ve Gomorra kralları kaçtı, ve orada düştü, ve geri kalanlar dağa kaçtı.
11 Ve Sodom ve Gomorra'nın tüm malını ve tüm yiyeceklerini alıp gittiler.
12 Ve Abram'ın kardeşi oğlu, Sodom'da oturan Lut'u ve onun malını alıp gittiler;
13 Ve kaçıp kurtulan biri geldi, ve İbrani Abram'a bildirdi; çünkü o Eşkol'un ve Aner'in kardeşi Amorî Mamre'nin ova-sında oturuyordu; ve bunlar Abram'dan yanaydılar.
14 Ve Abram kardeşi esir alınmış olduğunu işitince, evinde doğup yetişmiş üç yüz on sekiz uşağını silahlandırdı, ve onları Dan'a kadar kovaladı.
15 Ve kendisini ve kullarını onlara karşı geceleyin bölük bölük etti, ve onları vurup Damaskus'un sol tarafında olan Hobah'a kadar kendilerini kovaladı.
16 Ve tüm malı, hem de kardeşi Lut'u, ve onun malını, hem de kadınları, ve halkı geri getirdi.
17 Ve, Kedorlaomer ve beraberinde olan kralları vurup döndükten sonra, Şave Vadisi'nde (bu kralın vadisidir) Sodom Kralı onu karşılamaya çıktı .
18 Ve Salem Kralı Melkisedek ekmek ve şarap çıkardı; ve en yüce Allah'ın kâhiniydi.
19 Ve onu kutsayıp, Göğün ve yerin sahibi en yüce Allah tarafından Abram kutsansın, dedi;
20 Ve senin düşmanlarını eline teslim eden en yüce Allah kutlu olsun. Ve her şeyden kendisine ondalık verdi.
21 Ve Sodom Kralı Abram'a, Canları bana ver, ve malı kendine al, dedi. 22 Ve Abram Sodom Kralı'na dedi ki, Göğün ve yerin sahibi en yüce Allah RAB'be,
23 Ne bir iplik, ne bir çarık bağı, ne de sana ait olan bir şeyi almamaya elimi kaldırdım, öyle ki, Abram'ı zengin ettim, demeyesin;
24 Ancak gençlerin yediklerinden, ve benimle giden adamların, Aner, Eşkol ve Mamre'nin payından başkası bana olma-sın; bunlar paylarını alsınlar.
