VE Sâra yüz yirmi yedi yaşında idi; Sâra'nın ömrünün yılları bu kadardı.
2 Ve Sâra Kiryat-arba'da öldü; (bu Kenan ülkesinde olan Hebron'dur;) ve İbrahim Sâra için yas tutmaya, ve onun için ağlamaya geldi.
3 Ve İbrahim ölüsünün önünden kalktı, ve Het oğullarına söyleyip,
4 Ben sizin yanınızda garip ve misafirim, dedi; yanınızda mülk olarak bana mezar verin, ve ölümü önümden kaldırıp gömeyim.
5 Ve Het çocukları İbrahim'e cevap verip ona,
6 Efendim, dediler, bizi dinle; sen ara-mızda güçlü bir reissin; ölünü mezar-larımızın en iyisine göm; ölünü gömmek için bizden kimse senden mezarını esir-gemez.
7 Ve İbrahim kalkıp ülkenin halkına, yani Het çocuklarına, eğildi.
8 Ve onlarla söyleşip, Ölümü önümden kaldırıp gömmek için eğer gönlünüz razıysa, dedi; beni dinleyin, ve Zohar oğlu Efron'a benim için rica edin ki,
9 Tarlasının kenarında kendi mülkü olan Makpela mağarasını bana versin; aranızda benim için mülk olarak bir mezar olmak üzere onu tam pahasıyla bana versin.
10 Ve Efron, Het çocukları arasında oturuyordu; ve Hittî Efron, Het çocukları kendi şehrinin kapılarından girenlerin hepsi dinlerken, İbrahim'e cevap verip,
11 Hayır efendim, dedi, beni dinle, tar-layı sana veriyorum, ve onda olan mağa-rayı sana veriyorum, halkım oğulları önünde onu sana veriyorum; ölünü göm.
12 Ve İbrahim, ülkenin halkı önünde eğildi.
13 Ve ülkenin halkı dinlerken Efron'a söyleyip, Ama sana yalvarırım, dedi, eğer onu vermek istiyorsan, beni dinle; tarlanın pahasını veririm; onu benden al ve ölümü oraya gömeyim.
14 Ve Efron İbrahim'e cevap verip ona,
15 Efendim, dedi, beni dinle; seninle benim aramda dört yüz şekel gümüşlük yer nedir? bunun için ölünü göm.
16 Ve İbrahim Efron'u dinledi; ve İbra-him, Het oğulları dinlerken Efron'un söy-lemiş olduğu dört yüz şekel gümüşü, tüccar indinde geçen akçe olarak ona tarttı.
17 Ve Mamre karşısındaki Makpela'da olan Efron'un tarlası, tarlanın tüm hududu içinde etrafında olan ağaçların hepsiyle beraber onda olan mağara,
18 Het çocuklarının huzurunda, kendi şehrinin kapısından girenlerin hepsinin önünde İbrahim'e mülk edildi.
19 Ve bundan sonra İbrahim karısı Sâra'yı Mamre (bu Kenan ülkesindeki Hebron'dur) karşısında, Makpela tarlasının mağarasına gömdü.
20 Ve tarla ve onda olan mağara Het oğulları tarafından mezar olmak üzere İbrahim'e mülk edildi.
