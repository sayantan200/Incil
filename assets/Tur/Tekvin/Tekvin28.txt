VE İshak Yakup'u çağırdı, ve onu kutsadı, ve onu tembih edip ona, Kenan kızlarından kadın almayacaksın, dedi.
2 Kalk, Padan-aram'a, annenin babası Betuel'in evine git; ve oradan annenin kardeşi Laban'ın kızlarından kendine kadın al.
3 Ve Kadir Allah seni kutsasın, ve seni verimli etsin, ve seni çoğaltsın, öyle ki, halklar topluluğu olasın;
4 Ve sana İbrahim'in bereketini, sana, ve seninle beraber tohumuna versin; öyle ki, Allah'ın İbrahim'e verdiği senin gurbet diyarını miras alasın.
5 Ve İshak Yakup'u gönderdi; ve Padan-aram'a, Yakup'la Esav'ın annesi Rebeka'nın kardeşi, Suriyeli Betuel oğlu Laban'a gitti.
6 Vakit ki Esav gördü ki, İshak Yakup'u kutsadı, ve onu Padan-aram'a, kendi-sine oradan kadın almak için gönderdi; ve onu kutsadığı zaman, Kenan kızla-rından kadın almayacaksın, diyerek ken-disine tembih etti;
7 Ve Yakup babasını ve annesini dinledi, ve Padan-aram'a gitti;
8 Ve Esav babası Ishak'ın Kenan kız-larından hoşlanmadığını görünce,
9 O zaman Esav İsmail'e gitti, ve İbrahim oğlu İsmail'in kızı Nebayot'un kızkardeşi Mahalat'ı, karıları üzerine, karı olarak aldı.
10 Ve Yakup Beer-şeba'dan çıktı, ve Haran'a doğru gitti.
11 Ve bir yere erişip orada geceledi, çünkü güneş batmıştı; ve o yerin taşla-rından alıp onları yastıkları için koydu, ve uyumak için o yerde yattı.
12 Ve bir düş gördü, ve işte yer üzerine bir merdiven dikilmiş ve başı göğe ermişti; ve işte onda Allah'ın melekleri çıkıp iniyorlardı.
13 Ve, işte, RAB onun üzerinde durup, Baban İbrahim'in Allahı ve İshak'ın Allahı RAB ben'im, dedi; üzerinde yatmakta olduğun ülkeyi sana ve senin tohumuna vereceğim;
14 Ve senin tohumun yeryüzünün tozu gibi olacak, ve batıya, ve doğuya, ve kuzeye, ve güneye yayılacaksın; ve yer-yüzünün tüm boyları sende ve tohumun-da kutsanacak.
15 Ve, işte, ben seninle beraberim, ve gireceğin her yerde seni tutacağım, ve seni bu ülkeye geri getireceğim; çünkü sana söylediğimi yapıncaya kadar seni bırakmayacağım.
16 Ve Yakup uykusundan uyanıp, Gerçekten RAB bu yerdedir, dedi; ve ben bilmedim.
17 Ve korkup dedi ki, Bu yer ne heybetli! bu başka bir şey değil, ancak Allah'ın evidir, ve bu, göğün kapısıdır.
18 Ve Yakup sabahleyin erken kalktı, ve yastıkları için koymuş olduğu taşı aldı, ve onu direk olarak dikti, ve tepesine yağ döktü.
19 Ve o yerin adını Beytel koydu; ama başlangıçta kentin adı Luz'du.
20 Ve Yakup adak adayıp dedi ki, Eğer Allah benimle olur, ve gitmekte olduğum bu yolda beni tutar, ve bana yemek için ekmek ve giymek için giysi verirse de,
21 Esenlikle babamın evine dönersem, o zaman RAB benim Allahım olacak,
22 Ve direk olarak diktiğim bu taş Allah'ın evi olacak; ve bana vereceğin her şeyin kesinlikle ondalığını sana vere-ceğim.
