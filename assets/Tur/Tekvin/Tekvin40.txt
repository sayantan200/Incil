VE bu şeylerden sonra vaki oldu ki, Mısır Kralı'nın sakisi ve fırıncısı efendileri Mısır Kralı'na karşı suç işle-diler.
2 Ve Firavun iki memuruna karşı, baş sakiye karşı, ve fırıncıbaşıya karşı, öfke-lendi.
3 Ve onları hapishaneye, muhafız askerler komutanının evine, zindana, Yusuf'un tutsak olduğu yere teslim etti.
4 Ve muhafız askerler komutanı Yusuf'u onların üzerine koydu, ve onlara hizmet etti; ve bir süre hapishanede kaldılar.
5 Ve, Mısır Kralı'nın zindanda tutsak olan sakisi ve fırıncısı, her bir adam bir gecede, her bir adam düşünün yorumu-na göre, her ikisi düş gördüler.
6 Ve sabahleyin, Yusuf onların yanına geldi, ve onları gördü, ve, işte, keder-liydiler.
7 Ve hapishanede, efendisinin evinde, kendisiyle beraber olan Firavun'un memurlarına, Niçin bugün yüzünüz bozuk? diye sordu.
8 Ve ona, Düş gördük, dediler, ve onu yorumlayan yok. Ve Yusuf onlara, Yorum Allah'a özgü değil mi? dedi; size yalvarırım, onları bana anlatın.
9 Ve baş saki düşünü Yusuf'a anlatıp ona, Düşümde, işte, dedi, önümde bir asma vardı;
10 Ve asmada üç çubuk vardı; ve tomurcuklanır gibiydi, ve çiçekleri çıkıp salkımları olgun üzümler verdiler;
11 Ve Firavun'un kâsesi elimdeydi; ve üzümleri alıp onları Firavun'un kâsesi içine sıktım, ve kâseyi Firavun'un eline verdim.
12 Ve Yusuf ona dedi ki, Onun yorumu şudur: Üç çubuk üç gündür;
13 Artık üç güne kadar Firavun senin başını yükseltecek, ve yine seni memuriyetine döndürecek; ve onun sakisi bulunduğun vakitte olduğu gibi, önceki usule göre, Firavun'un kâsesini onun eline vereceksin.
14 Ama sana iyilik olduğu zaman, beni hatırına getir, sana yalvarırım, bana lütfet, ve beni Firavun'a söyle, ve beni bu evden çıkar;
15 Çünkü gerçekten ben İbraniler ülke-sinden çalındım, ve burada dahi zindana konulacak bir şey yapmadım.
16 Fırıncıbaşı yorumun iyi olduğunu görünce, Yusuf'a, Ben de düşümdeydim, dedi, ve, işte, başımın üzerinde üç beyaz sepet vardı;
17 Ve en üstteki sepette Firavun'un yiye-ceklerinin her çeşidinden fırıncı işleri vardı; ve kuşlar başımın üzerindeki sepetten onları yiyorlardı.
18 Ve Yusuf cevap verip dedi ki, Onun yorumu şudur: Üç sepet üç gündür;
19 Artık üç güne kadar Firavun senin başını senden kaldıracak, ve seni ağaca asacak; ve kuşlar senin etini üzerinden yiyecekler.
20 Ve Firavun'un doğum günü olan üçüncü gün vaki oldu ki, tüm kullarına ziyafet yaptı; ve kullarının ortasında baş sakinin başını ve fırıncıbaşının başını yükseltti,
21 Ve Yusuf'un onlara yorumladığı gibi, baş sakiyi sakiliğine döndürdü; ve kâseyi Firavun'un eline verdi;
22 Ama fırıncıbaşıyı astı.
23 Fakat baş saki Yusuf'u hatırlamadı, ama onu unuttu.
