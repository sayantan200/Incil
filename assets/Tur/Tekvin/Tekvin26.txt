VE İbrahim'in günlerinde olan önceki kıtlıktan başka, ülkede bir kıtlık oldu. Ve İshak Gerar'a, Filistliler'in Kralı Abi-melek'e gitti.
2 Ve RAB ona görünüp, Mısır'a inme, dedi; sana söyleyeceğim ülkede otur;
3 Bu ülkede misafir ol, ve seninle ola-cağım, ve seni kutsayacağım; çünkü tüm bu ülkeleri sana ve tohumuna vere-ceğim, ve baban İbrahim'e ettiğim andı pekiştireceğim;
4 Ve senin tohumunu göğün yıldızları gibi çoğaltacağım, ve tohumuna tüm bu ülkeleri vereceğim; ve yeryüzünün tüm ulusları senin tohumunda kutsanacak;
5 Çünkü İbrahim sözümü dinledi, ve tembihimi, emirlerimi, kurallarımı, ve yasalarımı tuttu.
6 Ve İshak Gerar'da oturdu;
7 Ve yerin adamları karısı için sordular; ve o, Kızkardeşimdir, dedi; çünkü, Karımdır, demeye korktu; yoksa Rebeka için o yerin adamları beni öldürürler, dedi; çünkü o bakılışta güzeldi.
8 Ve vaki oldu ki, orada uzun günler kaldıktan sonra, Filistliler Kralı Abimelek pencereden bakıp gördü, ve işte, İshak karısı Rebeka'yla oynaşıyordu.
9 Ve Abimelek İshak'ı çağırıp, İşte, dedi, bu gerçekten senin karındır; ve nasıl, Bu benim kızkardeşimdir, dedin? Ve İshak ona dedi ki, Çünkü, Onun yüzünden öl-meyeyim, dedim.
10 Ve Abimelek, Bize yaptığın bu nedir? dedi; az kaldı halktan biri senin karınla yatacaktı, ve üzerimize suç getirmiş ola-caktın.
11 Ve Abimelek, Bu adama ve karısına dokunan kesinlikle öldürülecektir, diye-rek tüm halkına emretti.
12 O zaman İshak o ülkede ekin ekti, ve o yıl yüz katını aldı; ve RAB onu kutsadı.
13 Ve bu adam büyük oldu, ve çok büyük oluncaya kadar, git gide büyümekteydi;
14 Çünkü onun koyun sürüleri ve sığır sürüleri ve sayısı çok ev halkı oldu, ve Filistliler onu kıskandılar.
15 Çünkü babası İbrahim'in günlerinde babasının kölelerinin kazmış oldukları tüm kuyuları Filistliler kapamışlar, ve onları toprakla doldurmuşlardı.
16 Ve Abimelek İshak'a, Yanımızdan git, dedi, çünkü bizden çok kuvvetlisin.
17 Ve İshak oradan gitti, ve Gerar Va-disi'nde çadırını kurdu, ve orada oturdu.
18 Ve İshak, babası İbrahim'in günle-rinde kazdıkları su kuyularını tekrar kaz-dı; çünkü Filistliler İbrahim'in ölümünden sonra onları kapamışlardı; ve babasının onlara koyduğu adlara göre onlara ad koydu.
19 Ve İshak'ın köleleri vadide kazdılar, ve orada bir diri su kaynağı buldular.
20 Ve Gerar çobanları, Su bizimdir, diye-rek İshak'ın çobanlarıyla kavga ettiler; ve kuyunun adını Esek koydu; çünkü ken-disiyle çekişmişlerdi.
21 Ve başka bir kuyu kazdılar, onun için de kavga ettiler; ve onun adını Sitna koydu.
22 Ve oradan göç edip başka bir kuyu kazdı; ve bunun için kavga etmediler; ve bunun adını Rehobot koydu; ve dedi ki, Çünkü şimdi RAB bize genişlik verdi, ve ülkede verimli olacağız.
23 Ve oradan Beer-şeba'ya çıktı.
24 Ve o gecede RAB ona görünüp, Ben baban İbrahim'in Allahı'yım, dedi; kork-ma, çünkü ben seninle beraberim, ve seni kutsayacağım, ve kulum İbrahim'in uğruna senin tohumunu çoğaltacağım.
25 Ve orada bir sunak yaptı, ve RAB'bin adını çağırdı, ve orada çadırını kurdu, ve İshak'ın köleleri orada bir kuyu kazdılar.
26 O zaman Abimelek, ve dostu Ahuz-zat, ve ordusunun komutanı Fikol, Gerar'dan onun yanına gitti.
27 Ve İshak onlara, Niçin yanıma gel-diniz, dedi, siz ki, benden nefret ediyor-sunuz, ve beni yanınızdan gönderdiniz?
28 Ve onlar, RAB seninle olduğunu biz açıkça gördük, dediler; ve şimdi aramız-da, yani seninle bizim aramızda, ant ol-sun;
29 Biz sana dokunmadığımız, ve sana yalnız iyilik edip seni esenlikle gönder-diğimiz gibi, sen de bize hiçbir zarar vermeyesin diye seninle bir antlaşma ya-palım, dedik; sen şimdi RAB'bin kutsa-dığısın.
30 Ve onlara bir ziyafet yaptı, ve yediler ve içtiler.
31 Ve sabahleyin erken kalktılar, ve bir-birine yemin ettiler; ve İshak onları gön-derdi, ve yanından esenlikle gittiler.
32 Ve o gün vaki oldu ki, İshak'ın köleleri geldiler, ve kazdıkları kuyu hakkında ona bildirdiler, ve kendisine, Su bulduk, dediler.
33 Ve onun adını Şeba koydu; bunun için kentin adı bugüne dek Beer-şeba'dır.
34 Ve Esav, Hittî Beeri'nin kızı Yudit'i ve Hittî Elon'un kızı Basemat'ı karı olarak aldığı zaman, kırk yaşındaydı;
35 Bunlar İshak'a ve Rebeka'ya yürek acısı oldular.
