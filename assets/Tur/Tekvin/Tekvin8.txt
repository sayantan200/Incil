VE Allah Nuh'u, ve onunla beraber gemide olan her yaşayan şeyi, ve tüm sığırları hatırladı; ve Allah yeryüzünden bir rüzgâr geçirdi, ve sular alçaldı;
2 Enginin kaynaklarıyla göğün pence-releri de kapandı, ve gökten yağmurun ardı kesildi;
3 Ve gittikçe sular yeryüzünden çekildi; ve yüz elli gün bittikten sonra, sular azaldı.
4 Ve gemi yedinci ayda, ayın on yedinci gününde, Ararat dağlarına oturdu.
5 Ve sular onuncu aya kadar, gittikçe azaldı; onuncu ayda, ayın birinci gününde, dağların tepeleri göründü.
6 Ve vaki oldu ki, kırk gün bittikten sonra, Nuh yapmış olduğu geminin pen-ceresini açtı;
7 Ve kuzgunu gönderdi, o, yeryüzünde sular kuruyuncaya kadar, öteye beriye gitti.
8 Sular yeryüzünden eksildi mi diye gör-mek için, yanından güvercini de gönder-di;
9 Ama güvercin ayağının tabanına bir dinlenme yeri bulmadı, ve gemiye onun yanına döndü; çünkü sular tüm yer-yüzündeydi; o zaman elini uzatıp onu tuttu, ve onu kendi yanına gemiye aldı.
10 Ve başka yedi gün daha bekledi; ve güvercini gemiden tekrar gönderdi;
11 Ve akşam vakti güvercin onun yanına girdi; ve, işte, ağzında koparılmış zeytin yaprağı vardı; böylece Nuh suların yer-yüzünden eksilmiş olduğunu bildi.
12 Ve başka yedi gün daha bekledi, ve güvercini gönderdi; o artık tekrar kendi-sine dönmedi.
13 Ve vaki oldu ki, altı yüz birinci yılında, birinci ayda, ayın birinci günü, yeryüzünden sular kurudu; ve Nuh geminin örtüsünü kaldırdı, ve baktı, ve, işte, toprağın yüzü kuruydu.
14 Ve ikinci ayda, ayın yirmi yedinci gününde, yeryüzü kurudu.
15 Ve Allah Nuh'a söyleyip dedi ki,
16 Sen, ve senin karın, ve oğulların ve oğullarının karıları seninle beraber gemiden çıkın.
17 Seninle beraber olan her etbeden-den, gerek kuşlardan, gerek sığırlardan, gerekse yeryüzünde her sürünen şey-den, her yaşayan şeyi kendinle beraber çıkar; öyle ki, onlar yerde türesinler, ve verimli olup yeryüzünde çoğalsınlar.
18 Ve Nuh, ve kendisiyle beraber oğul-ları, ve karısı, ve oğullarının karıları çıktı;
19 Her hayvan, her sürünen şey, ve her kuş, ve yeryüzünde her ne hareket eder-se, cinslerine göre gemiden çıktı.
20 Ve Nuh RAB'be bir sunak yaptı, ve her temiz hayvandan, ve her temiz kuş-tan aldı, ve sunak üzerinde yakmalık sunular sundu.
21 Ve RAB hoş kokuyu kokladı; ve RAB yüreğinde, İnsanın yüzünden artık top-rağı tekrar lanetlemeyeceğim, dedi; çün-kü insanın yüreğinin tasavvuru gençliğin-den beri kötüdür; ve artık her yaşayan şeyi, ettiğim gibi, tekrar vurmayacağım.
22 Dünya durdukça, ekme ve biçme, soğuk ve sıcak, yaz ve kış, gündüz ve gece kesilmeyecektir.
