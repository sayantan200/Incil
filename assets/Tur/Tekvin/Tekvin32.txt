VE Yakup yoluna gitti, ve Allah'ın me-lekleri ona rast geldiler.
2 Ve Yakup onları görünce, Bu Allah'ın ordusudur, dedi; ve o yerin adını Mahanaim koydu.
3 Ve Yakup kendi önünce Edom kırına, Seir ülkesine, kardeşi Esav'a haberciler gönderdi.
4 Ve onlara emredip dedi ki, Efendim Esav'a şöyle diyeceksiniz: Kulun Yakup şöyle diyor: Laban'ın yanında misafir oldum, ve şimdiye kadar orada kaldım;
5 Ve öküzlerim, ve eşeklerim, sürülerim, ve kölelerim, ve cariyelerim oldu; ve gö-zünde lütuf bulayım diye efendime haber vermek için gönderdim.
6 Ve haberciler Yakup'a dönüp, Karde-şin Esav'ın yanına vardık, dediler, ve seni karşılamak için de geliyor, ve ken-disinin yanında dört yüz adam var.
7 O zaman Yakup çok korktu ve sıkıldı; ve kendi yanında olan halkı, ve sürüleri, ve sığırları, ve develeri iki bölüğe ayırdı,
8 Ve, Eğer Esav bir bölüğe gelir ve onu vurursa, o zaman geri kalan bölük kaçıp kurtulacak, dedi.
9 Ve Yakup dedi ki, Ey babam İbra-him'in Allahı, ve babam İshak'ın Allahı, bana, Ülkene ve akrabanın yanına dön, ve sana iyilik yapacağım, diyen RAB;
10 Kuluna gösterdiğin tüm merhamet-lerin en küçüğüne, ve tüm gerçeğe layık değilim; çünkü bu Ürdün'ü değneğimle geçtim, ve şimdi iki ordu oldum.
11 Yalvarırım sana, beni kardeşimin elinden, Esav'ın elinden azat et, çünkü gelip beni, ve çocuklarla anneyi vurma-sın diye ondan korkuyorum.
12 Ve sen, Sana kesinlikle iyilik yapa-cağım, ve senin tohumunu çokluğundan sayılamayan deniz kumu gibi edeceğim, dedin.
13 Ve o geceyi orada geçirdi, ve eline gelmiş olandan kardeşi Esav'a armağan olarak
14 İki yüz dişi keçi ve yirmi teke, iki yüz dişi koyun ve yirmi koç,
15 Yavrularıyla otuz emzikli deve, kırk inek ve on boğa, yirmi dişi eşek ve on sıpa aldı.
16 Ve sürüleri ayrı ayrı kölelerinin eline verdi, ve kölelerine, Önüme geçin, dedi, ve sürüyle sürü arasında yer bırakın.
17 Ve birincisine emredip dedi ki, Kar-deşim Esav sana rast geldiği zaman, sana, Kiminsin? ve nereye gidiyorsun? ve bu önünde olanlar kimindir? diye sorunca,
18 O zaman, Kulun Yakup'undur, diye-ceksin; bu efendim Esav'a gönderilmiş armağandır; ve, işte, kendisi de bizim arkamızdadır.
19 Ve ikincisine de, üçüncüsüne de, ve sürülerin arkasından gidenlerin hepsine de emredip dedi ki, Esav'ı bulduğunuz zaman, bu söze göre söyleyeceksiniz.
20 Ve üstelik, İşte, kulun Yakup da arkamızdadır, diyeceksiniz. Çünkü, Onu önümden giden armağanla yatıştırırım, dedi, ve ondan sonra onun yüzünü görürüm, belki beni kabul eder.
21 Böylece armağan kendisinden ileri geçti; ve kendisi o geceyi bölükte geçirdi.
22 Ve o gece kalkıp iki karısını, ve iki cariyesini, ve on bir çocuğunu aldı, ve Yabbok geçidini geçti.
23 Ve onları alıp çayı geçirdi, kendisine ait olanı da geçirdi.
24 Ve Yakup yalnız başına kaldı; ve seher sökünceye kadar, bir adam onunla güreşti.
25 Ve onu yenmediğini görünce, uyluğunun başına dokundu, ve onunla güreşirken Yakup'un uyluk kemiği çıktı.
26 Ve, Bırak gideyim, dedi, çünkü seher vakti oluyor. Ve o, Beni kutsamadıkça seni bırakmam, dedi.
27 Ve o ona, Adın ne? dedi. Ve o, Yakup, dedi.
28 Ve o, Artık adına Yakup değil, İsrail denecek, dedi; çünkü reis olarak Allah'la ve insanlarla kudretin var, ve yendin.
29 Ve Yakup ona sorup, Yalvarırım sana, adını bildir, dedi. Ve o, Adımı niçin soruyorsun? dedi. Ve orada onu kutsadı.
30 Ve Yakup o yerin adını Peniel koydu: çünkü Allah'ı yüz yüze gördüm, ve canım sağ kaldı.
31 Ve Penuel'i geçtiği zaman, güneş üzerine doğdu, ve uyluğu üzerinde aksı-yordu.
32 Bunun için bugüne dek İsrail çocuk-ları uyluk başı üzerindeki kas telinden yemezler; çünkü Yakup'un uyluk başına kas telinde dokundu.
