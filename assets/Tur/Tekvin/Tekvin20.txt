VE İbrahim oradan güney ülkesine göç etti, ve Kadeş'le Şur arasında oturdu; ve Gerar'da misafir oldu.
2 Ve İbrahim, karısı Sâra hakkında, Bu kızkardeşimdir, dedi; ve Gerar Kralı Abi-melek gönderip Sâra'yı aldı.
3 Ama Allah Abimelek'e gece rüyasında gelip ona, Aldığın kadın sebebiyle, işte, sen bir ölüsün, dedi; çünkü o bir adamın karısıdır.
4 Abimelek ise ona yaklaşmamıştı; ve, Ya RAB, dedi, doğru bir ulusu da mı öldüreceksin?
5 Kendisi bana, Bu kızkardeşimdir, demedi mi? Ve kadın, kendisi de, O kar-deşimdir, dedi; saf yürek ve suçsuz ellerimle bunu yaptım.
6 Ve Allah rüyada ona, Ben de saf yürekle bunu yaptığını biliyorum, dedi; ben de seni bana karşı günah işlemek-ten alıkoydum, bunun için seni ona dokunmaya bırakmadım.
7 Şimdi bunun için adamın karısını geri ver; çünkü o bir peygamberdir, ve senin için dua edecek, ve yaşayacaksın; ve eğer onu geri vermezsen, bil ki, sen ve sana ait olanların hepsi kesinlikle öle-ceksiniz.
8 Bunun için Abimelek sabahleyin erken kalktı, ve kullarının hepsini çağırıp tüm bu sözleri kulaklarına söyledi; ve adam-lar çok korktu.
9 O zaman Abimelek İbrahim'i çağırıp ona, Bize ne yaptın? dedi, sana ne haksızlık ettim ki, üzerime ve krallığım üzerine büyük günah getirdin? Bana yapılmaz işler yaptın.
10 Ve Abimelek İbrahim'e, Ne gördün de, bu şeyi yaptın? dedi.
11 Ve İbrahim, Çünkü, Gerçekten bu yerde Allah korkusu yoktur; ve karım yüzünden beni öldürecekler, diye düşün-düm, dedi.
12 Ve gerçekten de kızkardeşimdir, ken-disi babamın kızıdır, ama annemin kızı değildir; ve benim karım oldu;
13 Ve vaki oldu ki, Allah beni babamın evinden gurbete çıkardığı zaman, ken-disine dedim ki, Gideceğimiz her yerde benim için, Bu benim kardeşimdir, de; bana edeceğin lütfun budur.
14 Ve Abimelek koyunlar ve sığırlar, ve köleler ve cariyeler alıp İbrahim'e verdi, ve karısı Sâra'yı ona geri verdi.
15 Ve Abimelek, İşte, dedi, ülkem senin önündedir; gözünde iyi olan yerde otur.
16 Ve Sâra'ya, İşte, dedi, kardeşine bin parça gümüş verdim; işte, tüm seninle olanlar, ve tüm diğerler için, o sana göz örtüsüdür; böylece azarlandı.
17 Böylece İbrahim Allah'a dua etti; ve Allah Abimelek'e ve karısına ve cari-yelerine şifa verdi; ve çocuk doğurdular.
18 Çünkü RAB, İbrahim'in karısı Sâra yüzünden, Abimelek'in evindeki tüm rahimleri tamamıyla kapamıştı.
