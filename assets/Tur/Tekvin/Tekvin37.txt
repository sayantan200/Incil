VE Yakup babasının gurbet diyarında, Kenan ülkesinde, oturdu.
2 Yakup'un soyları bunlardır. Yusuf on yedi yaşında olarak kardeşleriyle bera-ber sürü güdüyordu; ve o, genç olup babasının karıları Bilha'nın oğullarıyla ve Zilpa'nın oğullarıyla beraberdi; ve Yusuf onların kötü sözlerini babasına getirdi.
3 Şimdi İsrail Yusuf'u tüm çocuklarından daha çok severdi, çünkü o yaşlılığının oğluydu; ve ona alaca entari yaptı.
4 Ve babalarının tüm kardeşlerinden daha çok onu sevdiğini kardeşleri görün-ce, ondan nefret ettiler, ve ona tatlı söz söyleyemezlerdi.
5 Ve Yusuf bir düş görüp kardeşlerine bildirdi, ve ondan daha çok nefret ettiler.
6 Ve onlara, Size yalvarırım, dedi, gör-düğüm bu düşü dinleyin;
7 Çünkü, işte, tarlanın ortasında biz demetler bağlıyorduk, ve, işte, benim demetim kalktı, ve dikildi; ve, işte, sizin demetleriniz etrafını kuşatıp benim demetime eğildiler.
8 Ve kardeşleri ona dediler ki, Gerçekten üzerimize krallık mı edeceksin? ya da gerçekten üzerimize egemenlik mi süre-ceksin? Ve düşlerinden ve sözlerinden ötürü ondan daha da çok nefret ettiler.
9 Ve yine başka bir düş gördü, ve onu kardeşlerine anlatıp, İşte, bir düş daha gördüm, dedi; ve, işte, güneş ve ay ve on bir yıldız bana eğildiler.
10 Ve babasına ve kardeşlerine anlattı; ve babası onu azarlayıp kendisine, Bu gördüğün düş nedir? dedi. Gerçekten ben ve annen ve kardeşlerin yere kadar sana eğilmek için mi geleceğiz?
11 Ve kardeşleri onu kıskandılar; ama babası bu sözü yüreğinde tuttu.
12 Ve kardeşleri babalarının sürüsünü Şekem'de gütmek için gittiler.
13 Ve İsrail Yusuf'a, Kardeşlerin sürüyü Şekem'de gütmüyorlar mı? dedi, gel de seni onların yanına göndereyim. Ve o ona, Buradayım, dedi.
14 Ve o ona, Sana yalvarırım, dedi, git, bak, kardeşlerin iyi mi, ve sürü iyi mi? ve bana haber getir. Ve onu Hebron Vadisi'nden gönderdi, ve Şekem'e vardı.
15 Ve bir adam onu buldu, ve, işte, o, kırda avare dolaşıyordu, ve adam, Ne arıyorsun? diye ona sordu.
16 Ve o, Ben kardeşlerimi arıyorum, dedi; sana yalvarırım, onlar sürülerini nerede güdüyorlar, bana bildir.
17 Ve adam, Buradan göç ettiler, dedi; çünkü onların, Dotan'a gidelim, dedikle-rini işittim. Ve Yusuf kardeşlerinin ardına düştü, ve onları Dotan'da buldu.
18 Ve onu uzaktan görünce, kendilerine yaklaşmadan önce, onu öldürmek için ona karşı düzen kurdular.
19 Ve birbirine, İşte, bu rüyalar sahibi geliyor, dediler.
20 Bunun için şimdi gelin, ve onu öldürelim, ve onu kuyulardan birisinin içine atalım, ve, Kötü bir canavar onu yedi, deriz; ve onun rüyaları ne olacak görürüz.
21 Ve Ruben bunu işitip onların elinden onu azat etti; ve, Onu öldürmeyelim, dedi.
22 Ve onu babasına geri götürmek üze-re onların elinden kurtarsın diye Ruben onlara, Kan dökmeyin, dedi, onu çölde olan bu çukura atın, ama ona el uzat-mayın.
23 Ve Yusuf kardeşlerinin yanına geldiği zaman, vaki oldu ki, Yusuf'un en-tarisini, üzerinde olan alaca entariyi, çekip çıkardılar;
24 Ve kendisini alıp çukura attılar; ve çukur boştu, onda su yoktu.
25 Ve ekmek yemek için oturdular; ve gözlerini kaldırıp gördüler, ve, işte, Gilead'dan İsmailîler'in bir kervanı geliyordu, ve onların develeri baharat, pelesenk ve mür yüklüydü, ve onu Mısır'a indirmek için gidiyorlardı.
26 Ve Yahuda kardeşlerine, Eğer kar-deşimizi öldürür, ve onun kanını gizler-sek, ne kazanç var? dedi.
27 Gelin, ve onu İsmailîler'e satalım, ve elimiz ona dokunmasın; çünkü o karde-şimiz ve etbedenimizdir. Ve kardeşleri bunu kabul ettiler.
28 O zaman Midyanîler, tüccarlar, geçi-yorlardı; ve Yusuf'u çekip çukurdan çıkardılar, ve Yusuf'u İsmailîler'e yirmi gümüşe sattılar. Ve onlar Yusuf'u Mısır'a getirdiler.
29 Ve Ruben çukura döndü, ve, işte, Yusuf çukurda yoktu; ve giysisini yırttı.
30 Ve kardeşlerinin yanına dönüp, Çocuk yok, dedi, ve ben, ben nereye gideyim?
31 Ve Yusuf'un entarisini aldılar, ve keçi-lerden bir oğlak kesip entariyi kana batırdılar;
32 Ve alaca entariyi gönderdiler, ve ba-balarına getirip, Bunu bulduk, dediler, bak, oğlunun entarisi mi, yahut değil mi?
33 Ve onu tanıyıp, Oğlumun entarisidir, dedi; kendisini kötü bir canavar yemiştir; Yusuf mutlaka parçalanmıştır.
34 Ve Yakup giysisini yırttı, ve beline çul sardı, ve çok günler oğluna yas tuttu.
35 Ve tüm oğullarıyla tüm kızları onu teselli etmeye kalktılar; o ise teselli edil-mek istemedi; ve dedi ki, Çünkü oğlu-mun yanına, mezara yas tutarak ine-ceğim. Böylece babası onun için ağladı.
36 Ve Midyanîler onu Mısır'da Fira-vun'un bir memuru, muhafız askerler komutanı olan Potifar'a sattılar.
