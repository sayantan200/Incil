VE bu şeylerden sonra, vaki oldu ki, Allah İbrahim'i deneyip ona, Ey İb-rahim, dedi; ve o, İşte, buradayım, dedi.
2 Ve o, Şimdi oğlunu, sevdiğin biricik oğlunu, İshak'ı, al ve Moriya diyarına git, dedi; ve orada sana söyleyeceğim dağ-ların biri üzerinde onu yakmalık sunu olarak sun.
3 Ve İbrahim sabahleyin erken kalktı, ve eşeğine palan vurdu, ve kendisiyle beraber uşaklarından ikisini, ve oğlu İshak'ı aldı; ve yakmalık sunu odunlarını yardı, ve kalkıp Allah'ın kendisine söyle-miş olduğu yere gitti.
4 O zaman İbrahim üçüncü günde göz-lerini kaldırıp uzaktan o yeri gördü.
5 Ve İbrahim uşaklarına, Siz burada eşekle beraber kalın, dedi; ve ben çocukla beraber oraya gideceğim; ve tapınıp yanınıza döneriz.
6 Ve İbrahim yakmalık sunu odunlarını alıp oğlu İshak'a yükletti; ve ateşi ve bıçağı kendi elinde taşıdı, ve onların ikisi birlikte gittiler.
7 Ve İshak babası İbrahim'e söyleyip, Babam, dedi; ve o, Buradayım, oğlum, dedi. Ve o, İşte ateş ve odun, dedi; ama yakmalık sunu için kuzu nerede?
8 Ve İbrahim, Oğlum, dedi, Allah ken-dine yakmalık sunu için bir kuzu sağla-yacak. Böylece onların ikisi birlikte git-tiler.
9 Ve Allah'ın kendisine söylediği yere vardılar; ve İbrahim orada bir sunak yaptı, ve odunları dizdi, ve oğlu İshak'ı bağlayıp onu sunak üzerine, odunların üzerine koydu.
10 Ve İbrahim elini uzattı, ve oğlunu boğazlamak için bıçağı aldı.
11 Ve RAB'bin meleği gökten ona sesle-nip, İbrahim, İbrahim, dedi; ve o, Bura-dayım, dedi.
12 Ve o, Elini çocuğa uzatma, ve ona bir şey yapma, dedi; çünkü şimdi bildim ki, sen Allah'tan korkuyorsun, çünkü oğlu-nu, biricik oğlunu benden esirgemedin.
13 Ve İbrahim gözlerini kaldırıp baktı; ve işte arkasında bir koç çalılıkta boynuz-larından tutulmuştu; ve İbrahim gidip koçu aldı, ve oğlunun yerine onu yak-malık sunu olarak sundu.
14 Ve İbrahim o yerin adını Yehova-yire koydu; nasıl ki, bugüne dek, RAB'bin dağında görülecektir, deniliyor.
15 Ve RAB'bin meleği ikinci kez gök-ten İbrahim'e seslenip,
16 Kendi üzerime ant içtim, diyor RAB, dedi, mademki bu şeyi yaptın, ve oğlunu, biricik oğlunu esirgemedin,
17 Seni kutsadıkça kutsayacağım, ve senin tohumunu, göğün yıldızları gibi, deniz kenarında olan kum gibi çoğalt-tıkça çoğaltacağım; ve senin tohumun düşmanlarının kapısını mülk edinecek;
18 Ve tohumunda yerin tüm ulusları kut-sanacak; çünkü sözümü dinledin.
19 Böylece İbrahim uşaklarının yanına döndü, ve kalkıp birlikte Beer-şeba'ya gittiler; ve İbrahim Beer-şeba'da oturdu.
20 Ve bu şeylerden sonra vaki oldu ki, İbrahim'e haber verilip denildi ki, İşte, Milka, o da kardeşin Nahor'a çocuklar doğurdu;
21 İlk doğanı Uz, ve kardeşi Buz, ve Aram'ın babası olan Kemuel,
22 Ve Kesed, ve Hazo, ve Pildaş, ve Yidlaf, ve Betuel.
23 Ve Betuel Rebeka'yı tevlit etti; bu sekizi, Milka İbrahim'in kardeşi Nahor'a doğurdu.
24 Ve adı Reuma olan cariyesi, o da Tebah'ı, ve Gaham'ı, ve Tahaş'ı, ve Maaka'yı doğurdu.
