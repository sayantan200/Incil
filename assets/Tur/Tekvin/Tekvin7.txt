VE RAB Nuh'a, Sen tüm evindekilerle gemiye bin, dedi; çünkü seni önüm-de bu nesil içinde doğru gördüm.
2 Tüm yeryüzünde tohum sağ kalması için, kendine her temiz hayvandan, erkek ve onun dişisi olarak yedişer, ve temiz olmayan hayvanlardan, erkek ve onun dişisi olarak ikişer;
3 Havanın kuşlarından da erkek ve dişi olarak yedişer yedişer alacaksın.
4 Çünkü ben yedi gün sonra, yeryüzüne kırk gün kırk gece yağmur yağdıra-cağım; yapmış olduğum her yaşayan şeyi yeryüzünden helak edeceğim.
5 Ve Nuh RAB'bin kendisine tüm emrettiğine göre yaptı.
6 Ve yeryüzünde sular tufanı olduğu zaman, Nuh altı yüz yaşındaydı.
7 Ve tufanın suları yüzünden, Nuh, ve oğulları, ve karısı, ve oğullarının karıları kendisiyle beraber gemiye bindiler.
8 Allah'ın Nuh'a emretmiş olduğuna göre temiz hayvanlardan ve temiz olmayan hayvanlardan ve kuşlardan ve toprak üzerinde sürünen her şeyden,
9 Erkek ve dişi olarak ikişer ikişer gemiye Nuh'un yanına girdiler.
10 Ve vaki oldu ki, yedi gün sonra, tufanın suları yeryüzündeydi.
11 Nuh'un ömrünün altı yüzüncü yılın-da, ikinci ayda, ayın on yedinci gününde, o gün büyük enginin tüm kaynakları yarıldı, ve göklerin pencereleri açıldı.
12 Ve yeryüzüne kırk gün kırk gece yağmur yağdı.
13 Tam o günde Nuh, ve Nuh'un oğul-ları, Sam, ve Ham, ve Yafet, ve Nuh'un karısı, ve oğullarının üç karısı kendile-riyle beraber gemiye bindiler;
14 Onlar, ve kendi cinsine göre her hayvan, ve cinslerine göre tüm sığırlar, ve cinsine göre toprak üzerinde her sürünen, ve cinsine göre her kuş, her çeşitten her kuş bindi.
15 Ve kendisinde yaşam soluğu olan her etbedenden ikişer ikişer Nuh'un yanına gelip gemiye bindi.
16 Ve girenler Allah'ın ona emrettiği gibi her etbedenden, erkek ve dişi olarak girdiler, ve RAB onun üzerine kapıyı ka-padı.
17 Ve yeryüzünde kırk gün tufan oldu; ve sular çoğalıp gemiyi kaldırdılar, ve yerden kalktı.
18 Ve sular yükseldi, ve yeryüzünde fazlasıyla çoğaldı; ve gemi suların yüzü üzerinde yürüdü.
19 Ve yeryüzünde sular pek çok yükseldi; ve tüm gök altında olan tüm yüksek tepeler örtüldü.
20 Sular on beş arşın daha yükseldi; ve dağlar örtüldü.
21 Ve yeryüzünde hareket eden her etbeden, gerek kuşlar, gerek sığırlar, ve hayvanlar, ve yeryüzünde sürünen her şey, ve her insan öldü;
22 Tüm karada olanlardan, burunlarında yaşam soluğu olanların hepsi öldü.
23 Ve insandan sığırlara kadar, sürü-nenlere kadar, ve göğün kuşlarına kadar, toprak yüzü üzerinde yaşayan her şey yok oldu; ve yeryüzünden silindiler; ve yalnız Nuh ve kendisiyle beraber gemide olanlar hayatta kaldı.
24 Ve yüz elli gün sular yeryüzünde yükseldi.
