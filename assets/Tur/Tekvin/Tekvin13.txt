VE Abram, Lut da beraberinde olduğu halde, kendisi ve karısı, ve kendisine ait olan her şey Mısır'dan güneye çıktılar.
2 Ve Abram sürülerde, gümüşte, ve altında çok zengindi.
3 Ve konaktan konağa göçerek güney-den Beytel'e, Beytel'le Ay arasında baş-langıçta çadırının olduğu yere kadar,
4 Önceden orada yapmış olduğu sunağın yerine kadar gitti; ve orada Abram RAB'bin adını çağırdı.
5 Ve Abram'la beraber giden Lut'un da koyunları, ve sığırları, ve çadırları vardı.
6 Ve birlikte oturmak için yer onları taşı-yamıyordu; çünkü onların malı çoktu, öyle ki birlikte oturamıyorlardı.
7 Ve Abram'ın sürülerinin çobanlarıyla Lut'un sürülerinin çobanları arasında çekişme oldu; ve Kenanîler ve Perizzîler o zaman ülkede oturuyorlardı.
8 Ve Abram Lut'a, Sana yalvarırım, dedi, benimle senin aranda ve benim çoban-larımla senin çobanlarının arasında çekişme olmasın; çünkü biz kardeşiz.
9 Tüm ülke senin önünde değil mi? sana yalvarırım, benden ayrıl; eğer sola gidersen, ben sağa, ve eğer sağa gider-sen, ben sola giderim.
10 Ve Lut gözlerini kaldırdı, ve tüm Ür-dün Ovası'nın Sodom ve Gomorra'yı RAB helak etmeden önce RAB'bin bah-çesi gibi, Zoar'a giderken Mısır ülkesi gibi, her yerde suyu bol olduğunu gördü.
11 O zaman Lut tüm Ürdün Ovası'nı kendisine seçti; ve Lut doğuya doğru göç etti; ve birbirinden ayrıldılar.
12 Abram Kenan ülkesinde oturdu, ve Lut ova kentlerinde oturdu, ve çadırını Sodom'a doğru kurdu.
13 Ama Sodom adamları şerir ve RAB'be karşı çok günahkârdı.
14 Ve Lut kendi yanından ayrıldıktan sonra RAB Abram'a, Şimdi gözlerini kal-dır, dedi, ve bulunduğun yerden kuzeye, ve güneye, ve doğuya, ve batıya bak;
15 Çünkü görmekte olduğun tüm ülkeyi sana, ve sonsuza dek senin tohumuna vereceğim.
16 Ve senin tohumunu yerin tozu gibi edeceğim; şöyle ki, bir adam yerin tozu-nu sayabilirse, o zaman senin tohumun da sayılabilir.
17 Kalk, ülkeyi enine boyuna gez; çünkü onu sana vereceğim.
18 O zaman Abram çadırını kaldırdı, ve gelip Hebron'da olan Mamre ovasında oturdu, ve orada RAB'be bir sunak yaptı.
