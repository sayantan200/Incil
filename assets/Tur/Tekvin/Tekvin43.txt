VE ülkede kıtlık ağırdı.
2 Ve Mısır'dan getirdikleri buğdayı yiyip tükettikleri zaman, vaki oldu ki, babaları onlara, Yine gidin, bize biraz yiyecek satın alın, dedi.
3 Ve Yahuda ona söyleyip, O adam bize, Eğer kardeşiniz sizinle olmazsa, yüzümü görmezsiniz, diye sıkı tembih etti, dedi.
4 Eğer sen kardeşimizi bizimle gönderir-sen, ineriz, ve sana yiyecek satın alırız.
5 Ama onu göndermezsen, inmeyiz; çünkü o adam bize, Kardeşiniz sizinle olmazsa, yüzümü görmezsiniz, dedi.
6 Ve İsrail, Niçin o adama bir kardeşiniz daha olduğunu bildirmekle bana kötülük ettiniz? dedi.
7 Ve onlar, O adam, Babanız daha sağ mı? başka kardeşiniz var mı? diye bizim hakkımızda ve akrabamız hakkında sor-dukça sordu, dediler; biz de ona bu söz-lere göre bildirdik; Kardeşinizi getirin, diyeceğini hiç bilir miydik?
8 Ve Yahuda babası İsrail'e, Çocuğu be-nimle gönder, dedi, ve kalkıp gideriz; öyle ki yaşayalım, ve ölmeyelim, hem biz, hem sen, hem de küçüklerimiz.
9 Ona ben kefil olurum; onu benim elim-den talep edersin; eğer onu sana getir-mezsem ve karşında durdurmazsam, sonsuza dek sana karşı suçlu olayım;
10 Çünkü gecikmeseydik, şimdi ikinci kez dönmüş olacaktık.
11 Ve babaları İsrail onlara, Eğer şimdi böyle olması lazımsa, dedi, bunu yapın; kaplarınızda bu ülkenin en iyi meyvelerinden alın, ve o adama bir armağan, biraz pelesenk, ve biraz bal, baharat ve mür, fıstık ve badem götürün,
12 Ve yanınıza iki kat para alın, ve çuvallarınızın ağzında geri verilmiş olan parayı elinizde geri götürün; belki bir yanlışlık olmuştur;
13 Kardeşinizi de alıp kalkın, ve o ada-ma yine gidin,
14 Ve o adamın önünde Kadir Allah size merhamet ihsan etsin, diğer kardeşinizi ve Benyamin'i size teslim etsin. Ve ben çocuklarımdan edileceksem, edileyim.
15 Ve adamlar bu armağanı aldılar, ve ellerinde iki kat para, ve Benyamin'i alıp kalktılar, ve Mısır'a indiler, ve Yusuf'un önünde durdular.
16 Ve Yusuf Benyamin'i onlarla beraber görünce, evinin yöneticisine, Bu adam-ları eve götür, dedi; ve davar kesip hazırla; çünkü onlar öğleyin benimle beraber yiyecekler.
17 Ve adam Yusuf'un dediği gibi yaptı; ve adam o adamları Yusuf'un evine götürdü.
18 Ve adamlar Yusuf'un evine götürül-dükleri için korktular, ve dediler ki, Önce çuvallarımızda geri verilmiş olan para meselesi üzerine götürülüyoruz; öyle ki, bize karşı bahane arayıp üzerimize düş-sün, ve köle olarak bizi ve eşeklerimizi alsın.
19 Ve Yusuf'un evinin kâhyasına yaklaştılar, ve evin kapısında onunla söyleşip,
20 Aman efendim, dediler, ilk kez yiye-cek satın almak için indik;
21 Ve vaki oldu ki, konak yerine var-dığımız zaman çuvallarımızı açtık, ve, işte, tartısı eksik olmayarak paramız, her birinin parası, çuvalının ağzındaydı; ve onu elimizde yine getirdik.
22 Ve yiyecek satın almak için ellerimizde başka para getirdik; paramızı çuvallarımıza kimin koyduğunu bilmi-yoruz.
23 Ve o, Size esenlik olsun, korkmayın, dedi; Allahınız ve babanızın Allahı size çuvallarınızda hazine verdi; paranız bana geldi. Ve Şimeon'u onlara çıkardı.
24 Ve adam adamları Yusuf'un evine getirdi, ve onlara su verdi, ve ayaklarını yıkadılar, ve eşeklerine yem verdi.
25 Ve öğle vakti Yusuf'un gelmesine kadar armağanı hazırladılar; çünkü orada ekmek yiyeceklerini duymuşlardı.
26 Ve Yusuf eve gelince, ellerinde olan armağanı, evin içine, ona getirdiler, ve ona yere kadar eğildiler.
27 Ve onlardan hal ve hatır sordu, ve, O dediğiniz kocamış adam, babanız, iyi mi? hâlâ yaşıyor mu? dedi.
28 Ve cevap verdiler: Babamız kulun iyi, hâlâ yaşıyor. Ve saygıyla baş eğip diz çöktüler.
29 Ve gözlerini kaldırıp annesinin oğlu, kardeşi Benyamin'i gördü, ve, Bana söylediğiniz küçük kardeşiniz bu mu? dedi. Ve, Ey oğlum, Allah sana lütfetsin, dedi.
30 Ve Yusuf acele etti; çünkü kardeşi için yüreği yanıyordu; ve ağlayacak bir yer aradı; ve odasına girip orada ağladı.
31 Ve yüzünü yıkayıp çıktı; ve kendisini tuttu, ve, Ekmek koyun, dedi.
32 Ve ona ayrıca, ve onlara ayrıca, ve kendisiyle yiyen Mısırlılar'a ayrıca koy-dular; çünkü Mısırlılar İbraniler'le bera-ber yemek yiyemezlerdi; çünkü bu, Mısırlılar'a iğrençtir.
33 Ve onun önünde ilk doğan ilk oğulluk hakkına göre ve küçüğü küçüklüğüne göre oturdular; ve adamlar birbirine bakıp şaştılar.
34 Ve önünde olandan onlara pay ayırıp gönderdi; ama Benyamin'in payı öbür-lerinden her birinin payından beş kat fazlaydı. Ve içtiler, ve onunla beraber hoş vakit geçirdiler.
