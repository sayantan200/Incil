VE iki melek akşamleyin Sodom'a vardılar; ve Lut Sodom'un kapısında oturuyordu; ve Lut görüp onları karşılamak için kalktı; ve yüzü yere doğru eğildi;
2 Ve o, Bakın şimdi, efendilerim, dedi, yalvarırım size, kulunuzun evine inin, ve geceyi geçirin, ve ayaklarınızı yıkayın, ve erken kalkıp yolunuza gidersiniz. Ve onlar, Hayır, dediler, ama biz geceyi sokakta geçireceğiz.
3 Ve onları çok zorladı; ve onun yanına indiler, ve evine girdiler; ve onlara ziyafet yaptı, ve mayasız ekmek pişirdi, ve yediler.
4 Ama onlar yatmadan önce, kentin adamları, yani Sodom adamları, her mahalleden genç yaşlı tüm halk, evi sardılar;
5 Ve Lut'a seslenip ona dediler ki, Bu gece senin yanına giren o adamlar ne-rede? onları bize çıkar ki, onları bilelim.
6 Ve Lut onlara kapıya çıktı, ve arkasından kapıyı kapadı.
7 Ve, Kardeşlerim, dedi, size yalvarırım, öyle şer etmeyin.
8 Bakın şimdi, benim ere varmamış iki kızım var; size yalvarırım, onları size çıkarayım, ve onlara gözünüzde iyi olanı yapın; ancak bu adamlara bir şey yapmayın; madem damımın gölgesine geldiler.
9 Ve onlar, Geri çekil! dediler. Ve yine, Bu adam garip olarak geldi, dediler, ve kendisini hakim sayıyor; şimdi sana onlardan ziyade kötülük yaparız. Ve adamı, yani Lut'u, çok zorladılar, ve kapıyı kırmak için yaklaştılar.
10 Ama adamlar ellerini uzatıp Lut'u evin içine, yanlarına çektiler, ve kapıyı kapa-dılar.
11 Ve evin kapısında olan adamları, küçükten büyüğe kadar körlükle vurdu-lar, öyle ki, kapıyı bulmak için yoruldular.
12 Ve adamlar Lut'a, Senin burada daha kimin var? dediler, damatlarını, ve oğullarını, ve kızlarını, ve kentte sana ait olan ne varsa, onları bu yerden çıkar;
13 Çünkü biz bu yeri helak edeceğiz, çünkü RAB'bin yüzü önünde onların feryadı büyümüştür; ve RAB onu helak etmek için bizi gönderdi.
14 Ve Lut çıktı, ve kızlarını alan damatlarına söyleyip, Kalkın, dedi, bu yerden kaçın; çünkü RAB bu kenti helak edecek. Ama damatlarının gözünde şaka eder gibi göründü.
15 Ve seher vakti olunca, o zaman melekler, Kalk, karını ve buradaki iki kızını al, yoksa kentin fesadı içinde yok olursun, diyerek Lut'u acele ettirdiler.
16 Ve yavaş davranınca, RAB ona mer-hametli olarak, adamlar onun elinden, ve karısının elinden, ve iki kızlarının elinden tuttular; ve onu çıkarıp kentin dışarısına koydular.
17 Ve vaki oldu ki, onları dışarı çıkarmış oldukları zaman, Hayatın için kaç, dedi; arkana bakma, ve tüm ovada durma; dağa kaç; yoksa telef olursun.
18 Ve Lut onlara, Aman, öyle değil, Efendim, dedi;
19 Bak şimdi, kulun senin gözünde lütuf buldu, ve hayatımı kurtarmakla bana yaptığın merhametini büyük ettin; ve dağa kaçamam, yoksa kötülük bana yetişir, ve ölürüm.
20 Bak şimdi, bu kent, oraya kaçmak için yakındır, ve o küçüktür. Oh, oraya kaçayım (o küçük değil mi?), ve canım yaşayacak.
21 Ve o ona, İşte, dedi, hakkında söy-lediğin kenti altüst etmemek üzere bu şey için de seni kabul ettim.
22 Çabuk ol, oraya kaç; çünkü sen ora-ya yetişinceye kadar bir şey yapamam. Bunun için o kente Zoar adı verildi.
23 Lut Zoar'a girdiği zaman, güneş yer üzerine doğmuştu.
24 O zaman RAB Sodom üzerine ve Gomorra üzerine RAB tarafından gökten kükürt ve ateş yağdırdı;
25 Ve o kentleri, ve tüm ovayı, ve kent-lerde oturanların hepsini, ve toprağın ne-batını altüst etti.
26 Ama karısı onun arkasından geriye baktı, ve bir tuz direği oldu.
27 Ve İbrahim sabahleyin erken kalkıp RAB'bin önünde durduğu yere gitti;
28 Ve Sodom ve Gomorra'ya doğru ve tüm ova diyarına doğru baktı, ve gördü, ve, işte, ülkenin dumanı ocak dumanı gibi yükseliyordu.
29 Ve vaki oldu ki, Allah ova kentlerini helak ettiği zaman, Allah İbrahim'i ha-tırladı, ve Lut'un onlarda oturduğu kent-leri altüst ettiği zaman, Lut'u bu altüst olma içinden gönderdi.
30 Ve Lut Zoar'dan çıkıp dağda otur-du, ve iki kızı onunla beraberdi; çünkü Zoar'da oturmaktan korktu; ve o bir mağarada oturdu, kendisi ve iki kızı.
31 Ve ilk doğan küçüğüne, Babamız kocamıştır, dedi, ve tüm yeryüzünün yoluna göre yanımıza girmek için yeryü-zünde erkek yoktur;
32 Gel, babamıza şarap içirelim, ve babamızdan tohumu yaşatmak için onunla yatarız.
33 Ve o gece babalarına şarap içirdiler; ve ilk doğan girip babasıyla yattı; ve onun yatıp kalktığının farkında değildi.
34 Ve vaki oldu ki, ertesi gün ilk doğan küçüğüne, İşte, dedi, dün gece babamla yattım; bu gece de ona şarap içirelim, ve babamızdan tohumu yaşatmak için gir, onunla yat.
35 Ve o gece de babalarına şarap içir-diler, ve küçüğü kalkıp onunla yattı; ve onun yatıp kalktığının farkında değildi.
36 Lut'un iki kızı böylece babalarından hamile kaldı.
37 Ve ilk doğan bir oğul doğurdu, ve onun adını Moab koydu; o bugüne dek Moabîler'in atasıdır.
38 Ve küçüğü, o da bir oğul doğurdu, ve onun adını Benammi koydu; o bugüne dek Ammon çocuklarının atasıdır.
