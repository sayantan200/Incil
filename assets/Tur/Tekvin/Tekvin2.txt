BÖYLELİKLE gökler ve yer ve onların tüm orduları tamamlandı.
2 Ve Allah yaptığı işini yedinci günde bitirdi; ve yaptığı tüm işinden yedinci günde dinlendi.
3 Ve Allah yedinci günü kutsadı, ve onu kutsal kıldı; çünkü Allah yaratıp yaptığı tüm işinden onda dinlendi.
4 Göklerin ve yerin yaratıldıkları zaman asılları bunlardır, RAB Allah yeri ve gökleri,
5 Ve yeryüzünde olmadan önce her kır fidanını, ve bitmeden önce her kır otunu yaptığı günde; çünkü RAB Allah yeryüzü üzerine yağmur yağdırmamıştı; ve top-rağı işlemek için adam yoktu;
6 Ama yerden buhar yükseldi, ve tüm toprağın yüzünü suladı.
7 Ve RAB Allah toprağın tozundan adamı yaptı, ve onun burnuna yaşam soluğunu üfledi; ve adam yaşayan can oldu.
8 Ve RAB Allah doğuya doğru Aden'de bir bahçe dikti; ve yaptığı adamı oraya koydu.
9 Ve RAB Allah görünüşü güzel ve yenil-mesi iyi olan her ağacı, bahçenin orta-sında hayat ağacını da, ve iyilik ve kötülüğü bilme ağacını topraktan bitirdi.
10 Ve bahçeyi sulamak için Aden'den bir ırmak çıktı; ve oradan bölündü, ve dört kol oldu.
11 İlkinin adı Pişon'dur; kendisinde altın olan tüm Havila ülkesini kuşatır;
12 Ve bu ülkenin altını iyidir; orada ak günnük ve akik taşı vardır.
13 Ve ikinci ırmağın adı Gihon'dur; tüm Etiyopya ülkesini kuşatan odur.
14 Ve üçüncü ırmağın adı Hiddekel'dir; Asur'un doğusuna doğru akan odur. Ve dördüncü ırmak Fırat'tır.
15 Ve RAB Allah adamı aldı, ve ona baksın ve onu korusun diye Aden bahçesine koydu.
16 Ve RAB Allah adama emredip, Bahçenin her ağacından istediğin gibi yiyebilirsin, dedi;
17 Ama iyilik ve kötülüğü bilme ağa-cından yemeyeceksin; çünkü ondan yediğin günde kesinlikle öleceksin.
18 Ve RAB Allah, Adamın yalnız olması iyi değildir, dedi; kendisi için ken-disine uygun bir yardımcı yapacağım.
19 Ve RAB Allah her kır hayvanını, ve havanın her kuşunu topraktan yaptı; ve onlara ne ad koyacağını görmek için Âdem'e getirdi; ve Âdem her yaşayan yaratığın adını ne koyduysa, onun adı o oldu.
20 Ve Âdem tüm sığırlara, ve hava kuşlarına, ve her kır hayvanına ad koydu; ama Âdem için kendisine uygun yardımcı bulunmadı.
21 Ve RAB Allah Âdem'in üzerine derin uyku getirdi, ve o uyudu; ve onun kaburga kemiklerinden birini aldı, ve yerini etle kapadı;
22 Ve RAB Allah adamdan aldığı kaburga kemiğini bir kadın yaptı, ve onu adama getirdi.
23 Ve Âdem, Şimdi bu benim kemik-lerimden kemik, ve etimden ettir, dedi; ona Kadın denilecek, çünkü o Adam'dan alındı.
24 Bunun için adam babasını ve annesini bırakacak, ve karısına yapışacak; ve tek etbeden olacaklar.
25 Ve adamla karısı, ikisi de çıplaktı, ve utançları yoktu.
