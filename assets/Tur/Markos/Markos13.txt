1. Ve tapınaktan çıkarken öğrencilerinden biri O'na, Öğretmen, dedi, bak, burada ne biçim taşlar ve ne yapılar var!
2. İsa da cevap verip ona, Bu büyük yapıları görüyor musun? burada taş üstünde taş kalmayacak, hepsi yıkılacak, dedi.
3. Ve o, Zeytin Dağı'nda, tapınağın karşısında otururken Petrus ve Yakup ve Yuhanna ve Andreas O'na ayrı olarak sordular:
4. Bize söyle, bu şeyler ne zaman olacak? Ve bütün bu şeyler yerine gelmek üzere iken, belirti ne olacak?
5. İsa da onlara cevap vererek söylemeye başladı: Sakının, hiçbir adam sizi aldatmasın.
6. Çünkü birçokları, Mesih benim, diyerek benim adımla gelecekler; ve nicelerini aldatacaklar.
7. Ve savaşlar ve savaş söylentileri duyunca tedirgin olmayın; çünkü böyle şeylerin olması gerekiyor, ama daha sonu olmak üzere değildir.
8. Çünkü ulus ulusa karşı, ve krallık krallığa karşı kalkacak; ve yer yer depremler olacak, ve kıtlıklar ve sıkıntılar olacak; bunlar elemlerin başlangıçlarıdır.
9. Ama siz kendinize dikkat edin; çünkü sizi kurullara teslim edecekler, ve havralarda dövüleceksiniz; ve benim uğruma, onlara karşı bir tanıklık için valilerin ve kralların önüne çıkarılacaksınız.
10. Ve önce İncil'in tüm uluslara yayılması gerekir.
11. Ama sizi götürüp teslim ettikleri zaman, ne söyleyeceksiniz diye önceden kaygılanmayın, ne de önceden düşünün; ama o saatte size ne verilirse onu söyleyin; çünkü konuşan siz değilsiniz, Kutsal Ruh'tur.
12. Şimdi kardeş kardeşi, ve baba çocuğu ölüme teslim edecek; ve çocuklar ana babalarına karşı kalkıp onları öldürtecekler.
13. Ve benim adım için tüm insanlar tarafından nefret edileceksiniz; ama sona kadar dayanan, o kurtulacaktır.
14. Ama Daniel peygamber aracılığıyla söylenen yıkıcılık iğrençliğinin bulunmaması gereken yerde durduğunu gördüğünüz zaman, (okuyan anlasın), o zaman Yahudiye'de olanlar dağlara kaçsın;
15. Ve damda olan eve inmesin, ne de evinden bir şey almak için içeri girsin;
16. Ve tarlada olan, giysisini almak için geri dönmesin.
17. Ama o günlerde gebe ve emzikli olanların vay haline!
18. Ve dua edin ki, kaçışınız kışa rastlamasın.
19. Çünkü o günlerde öyle sıkıntı olacak ki, Allah'ın var ettiği yaratılışın başlangıcından şimdiye kadar böylesi olmamış, ne de olacaktır.
20. Ve Rab o günleri kısaltmamış olsaydı, hiç et beden kurtulmazdı; ama seçmiş olduğu seçilmişler uğruna günleri kısaltmıştır.
21. Ve o zaman eğer bir adam size, Bak, Mesih burada, ya da, Bak, orada, derse, ona inanmayın;
22. Çünkü sahte Mesihler ve sahte peygamberler kalkacak, ve mümkünse, seçilmişleri bile saptırmak için belirtiler ve harikalar yapacaklar.
23. Ama siz sakının; işte, size tüm şeyleri önceden söyledim.
24. Ama o günlerde, o sıkıntıdan sonra, güneş kararacak, ve ay ışığını vermeyecek,
25. Ve göğün yıldızları düşecek, ve gökteki kudretler sarsılacak.
26. Ve o zaman İnsanoğlu'nun büyük kudret ve yücelikle bulutlarda geldiğini görecekler.
27. Ve o zaman meleklerini gönderecek, ve seçilmişlerini, yerin ucundan göğün ucuna dek, dört yelden toplayacak.
28. Şimdi incir ağacından benzetme öğrenin: Dalı yumuşayıp yapraklarını sürünce, yazın yakın olduğunu bilirsiniz.
29. Böylece siz de bu şeylerin gerçekleştiğini görünce, bilin ki, yakındır, kapılardadır.
30. Doğrusu size derim ki, bütün bu şeyler oluncaya kadar, bu kuşak geçmeyecektir.
31. Gök ve yer geçip gidecek; ama benim sözlerim geçmeyecektir.
32. Ama o gün ve o saat hakkında hiçbir adam bilmez, hayır, ne gökteki melekler, ne de Oğul, ancak Baba.
33. Sakının, uyanık durun ve dua edin; çünkü o vakit ne zamandır bilmezsiniz.
34. Çünkü İnsanoğlu uzaklara giden bir adam gibidir ki, evini bırakıp kölelerine yetki, ve her adama birer görev verdi, kapıcıya da uyanık kalmasını emretti.
35. Onun için uyanık olun; çünkü ev sahibi ne zaman gelecek, akşam mı, ya da gece yarısı mı, ya da horoz öttüğünde mi, ya da sabah mı bilmezsiniz;
36. Olmaya ki ansızın gelip sizi uykuda bulsun.
37. Ve size söylediğimi herkese söylüyorum: Uyanık olun.
