1. Allah'ın Oğlu İsa Mesih'in İncil'inin başlangıcı;
2. Peygamberlerde yazılı olduğu gibi: İşte, senin yüzünün önünden habercimi gönderiyorum, senin önünde senin yolunu hazırlayacak.
3. Çölde bağıran birinin sesi: Rab'bin yolunu hazırlayın, O'nun patikalarını düzleyin.
4. Yahya çölde vaftiz ediyor, ve günahların bağışlanması için tövbe vaftizini vaaz ediyordu.
5. Ve tüm Yahudiye ülkesi, ve Yeruşalimliler ona çıkıyor, ve hepsi günahlarını itiraf edip onun tarafından Ürdün Irmağı'nda hepsi vaftiz ediliyorlardı.
6. Ve Yahya'nın deve tüyünden giysisi, belinde de deriden kuşağı vardı; ve çekirge ve yaban balı yerdi;
7. Ve vaaz ederek şöyle diyordu: Benden sonra benden daha güçlü biri geliyor, eğilip O'nun ayakkabılarının bağını çözmeye layık değilim.
8. Ben gerçekten sizi suyla vaftiz ettim, ama O sizi Kutsal Ruh'la vaftiz edecektir.
9. Ve o günlerde vaki oldu ki, İsa Celile'nin Nasıra'sından gelip Yahya tarafından Ürdün'de vaftiz edildi.
10. Ve hemen sudan çıkarak, göklerin açıldığını ve Ruh'un güvercin gibi üzerine indiğini gördü;
11. Ve gökten, Sen benim sevgili Oğlumsun, senden hoşnudum, diyen bir ses geldi.
12. Ve Ruh O'nu hemen çöle sürdü.
13. Ve orada çölde kırk gün kalarak Şeytan tarafından denendi; ve yabanıl hayvanlarla birlikteydi; ve melekler O'na hizmet etti.
14. Şimdi Yahya'nın tutuklanmasından sonra İsa, Allah'ın Krallığı'nın İncil'ini vaaz ederek Celile'ye geldi,
15. Ve, Vakit tamam oldu, ve Allah'ın Krallığı yaklaştı; tövbe edin, ve İncil'e iman edin, diyordu.
16. Şimdi Celile Denizi'nin kıyısında yürürken, Simon ile kardeşi Andreas'ı gördü, denize ağ atıyorlardı; çünkü balıkçıydılar.
17. Ve İsa onlara, Ardımdan gelin, ve sizi insan tutan balıkçılar yapacağım, dedi.
18. Onlar da hemen ağlarını bırakıp O'nun ardından gittiler.
19. Ve oradan biraz ileri gidince Zebedi'nin oğlu Yakup'u ve kardeşi Yuhanna'yı gördü, bunlar da teknede ağlarını onarıyorlardı.
20. Ve hemen onları çağırdı; onlar da babaları Zebedi'yi işçilerle birlikte teknede bırakıp O'nun ardından gittiler.
21. Ve Kefernahum'a girdiler; ve hemen Şabat gününde havraya girip öğretiyordu.
22. Ve onlar O'nun öğretisine şaşıp kaldılar; çünkü onlara yazıcılar gibi değil, yetkili biri gibi öğretiyordu.
23. Ve onların havrasında kirli ruhlu bir adam vardı; ve bağırarak,
24. Bırak bizi, dedi, bizimle neyin var, ey Nasıralı İsa? Bizi helâk etmeye mi geldin? Senin kim olduğunu biliyorum, Allah'ın Kutsal'ı.
25. Ve İsa onu azarlayıp, Sus, ve ondan çık, dedi.
26. Ve kirli ruh onu yırtıp yüksek sesle bağırdıktan sonra ondan çıktı.
27. Ve hepsi şaşıp kaldı, öyle ki birbirlerine, Bu nedir, diye sordular, ne yeni öğreti bu? Çünkü kirli ruhlara bile yetkiyle buyruk veriyor, onlar da buyruğuna uyuyorlar.
28. Ve O'nun ünü hemen Celile çevresindeki tüm yöreye yayıldı.
29. Ve havradan çıkınca, hemen Yakup ve Yuhanna'yla birlikte Simon ve Andreas'ın evine girdiler.
30. Ama Simon'un kaynanası ateşler içinde yatıyordu, ve hemen onun hakkında O'na söylediler.
31. O da gelip onu elinden tuttu, ve onu kaldırdı; ve ateş onu hemen bıraktı, ve onlara hizmet etti.
32. Ve akşam olup güneş batınca, tüm illetlileri, ve iblislere tutulmuş olanları kendisine getirdiler.
33. Ve tüm kent kapıya toplanmıştı.
34. O da çeşitli illetler yüzünden hastalık çeken birçok kişiyi iyileştirdi, ve birçok iblisi kovdu; ve iblislerin konuşmasına izin vermiyordu, çünkü kendisini tanıyorlardı.
35. Ve sabah çok erken, ortalık henüz ağarmadan kalktı, çıkıp ıssız bir yere gitti, ve orada dua etti.
36. Ve Simon ve onunla birlikte olanlar O'nun arkasından gittiler.
37. Ve O'nu bulunca kendisine, Tüm insanlar seni arıyor, dediler.
38. O da onlara, Yakın olan kasabalara gidelim ki, oralarda da vaaz edeyim; çünkü bunun için çıktım.
39. Ve tüm Celile'de havralarında vaaz ediyor, ve iblisleri kovuyordu.
40. Ve yanına bir cüzamlı geldi, O'na yalvararak, ve O'na diz çökerek kendisine, Eğer istersen, beni temiz kılabilirsin, dedi.
41. Ve İsa acıyarak elini uzatıp ona dokundu, ve kendisine, İsterim, temiz ol, dedi.
42. Ve konuştuğu gibi, cüzam hemen ondan gitti, ve temiz oldu.
43. Ve onu sıkıca uyardı, ve hemen onu gönderdi;
44. Ve ona, Sakın hiçbir adama bir şey söylemeyesin, dedi; ama git, kendini kâhine göster, ve onlara tanıklık olsun diye, temizliğin için Musa'nın emrettiği şeyleri sun.
45. Ama o çıktı, ve O'nu her tarafa yayıp duyurmaya başladı, öyle ki, İsa artık kente açıkça giremez oldu, ancak dışarıda, ıssız yerlerde kalıyordu; ve her yerden O'na geliyorlardı.
