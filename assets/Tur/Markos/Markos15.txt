1. Ve sabahleyin baş kâhinler hemen ihtiyarlar ve yazıcılar ve tüm Kurul'la bir danışma toplantısı yaptılar, ve İsa'yı bağladılar, ve götürüp Pilatus'a teslim ettiler.
2. Ve Pilatus O'na sordu: Sen Yahudiler'in Kralı mısın? O da cevap verip ona, Sen onu söylüyorsun, dedi.
3. Ve baş kâhinler O'nu birçok şeylerle suçladılar; ama O hiç cevap vermedi.
4. Ve Pilatus yine O'na sorup, Hiç cevap vermiyor musun? dedi; bak sana karşı ne kadar şeyler tanıklık ediyorlar.
5. Ama İsa artık hiç cevap vermedi; öyle ki, Pilatus şaştı.
6. Şimdi o bayramda bir tutukluyu onlara salıverirdi, her kimi istedilerse.
7. Ve ayaklanmada adam öldüren isyancı yoldaşlarıyla birlikte bağlı bulunan Barabbas adında biri vardı.
8. Ve kalabalık bağırıp kendilerine karşı her zamanki gibi davranmasını dilemeye başladı.
9. Ama Pilatus onlara cevap verip, Size Yahudiler'in Kralı'nı salıvermemi ister misiniz? dedi.
10. Çünkü baş kâhinlerin O'nu kıskançlıktan ötürü teslim ettiklerini biliyordu.
11. Ama baş kâhinler daha çok Barabbas'ı salıvermesi için halkı kışkırttılar.
12. Ve Pilatus cevap verip yine onlara, Öyleyse Yahudiler'in Kralı dediğiniz kişiye ne yapayım? dedi.
13. Onlar da yine, O'nu çarmıha ger, diye bağırdılar.
14. O zaman Pilatus onlara, Neden, O ne kötülük yaptı ki? dedi. Onlar ise, O'nu çarmıha ger, diye daha çok bağırdılar.
15. Ve böylece Pilatus, halkı hoşnut etmek isteyip onlara Barabbas'ı salıverdi, İsa´yı da, kamçılattıktan sonra çarmıha gerilmek üzere teslim etti.
16. Ve askerler O'nu Praetorium denilen avluya götürdüler; ve tüm taburu topladılar.
17. Ve O'na erguvani giydirdiler, ve dikenlerden bir taç örüp başına koydular,
18. Ve O'nu selamlamaya başladılar: Selam, ey Yahudiler'in Kralı!
19. Ve bir kamışla başına vurdular, ve üzerine tükürdüler, ve diz çöküp O'na tapındılar.
20. Ve O'nunla alay ettikten sonra, erguvaniyi üzerinden çıkarıp kendi giysilerini giydirdiler, ve çarmıha germek üzere O'nu dışarı götürdüler.
21. Ve kırdan gelip oradan geçen birini, İskender ile Rufus'un babası Kireneli Simon'u, O'nun çarmıhını taşısın diye zorladılar.
22. Ve O'nu Golgota yerine getirdiler, ki çevrilirse, Kafatası Yeri, demektir.
23. Ve içsin diye O'na mürle karışık şarap verdiler; ama onu almadı.
24. Ve O'nu çarmıha gerdikten sonra, her adam ne alacak diye üzerlerine kura çekerek giysilerini paylaştılar.
25. Ve üçüncü saatti, ve O'nu çarmıha gerdiler.
26. Ve üzerinde O'nun suç yaftası yazılmıştı: YAHUDİLER'İN KRALI.
27. Ve O'nunla birlikte iki hırsızı çarmıha gerdiler: biri sağında, ve öbürü solunda.
28. Ve, Ve suçlularla sayıldı, diyen Yazı yerine geldi.
29. Ve oradan geçenler başlarını sallayarak ve, Hey, tapınağı yıkıp üç günde yeniden kuran,
30. Kendini kurtar, ve çarmıhtan in, diyerek O'na sövüyorlardı.
31. Aynı şekilde baş kâhinler de yazıcılarla birlikte kendi aralarında alay ederek, Başkalarını kurtardı, kendini kurtaramıyor, dediler.
32. İsrail'in Kralı Mesih şimdi çarmıhtan insin de görelim ve iman edelim. O'nunla birlikte çarmıha gerilenler de O'na sövdüler.
33. Ve altıncı saat olunca, dokuzuncu saate kadar tüm ülkenin üzerine bir karanlık çöktü.
34. Ve dokuzuncu saatte İsa yüksek sesle, Eloi, Eloi, lama sabaktani? diye bağırdı; ki çevrilirse, Allah'ım, Allah'ım, beni niçin terk ettin? demektir.
35. Ve orada duranlardan bazıları bunu işitince, İşte, İlyas'ı çağırıyor, dediler.
36. Ve biri koşup bir süngeri sirkeye batırdı, ve bir kamışın ucuna takıp, Bırakın, görelim, İlyas O'nu indirmeye gelir mi? diyerek O'na içirdi.
37. Ve İsa yüksek sesle bağırıp ruhu verdi.
38. Ve tapınağın perdesi yukarıdan aşağıya yırtılarak ikiye bölündü.
39. Ve karşısında duran yüzbaşı, O'nun böyle bağırıp ruhu verdiğini görünce, Bu adam gerçekten Allah'ın Oğlu'ydu, dedi.
40. Uzaktan bakan kadınlar da vardı; Mecdelli Meryem, ve küçük Yakup ile Yoses'in annesi Meryem, ve Salome bunların arasındaydı;
41. (O Celile'deyken bunlar aynı zamanda O'nun ardından gitmiş, ve kendisine hizmet etmişlerdi) ve O'nunla birlikte Yeruşalim'e çıkmış olan daha birçok kadın da vardı.
42. Ve artık akşam olunca, Hazırlık Günü, yani Şabat öncesi olduğundan,
43. Kurul'un saygın bir üyesi olup Allah'ın Krallığı'nı bekleyen Arimatealı Yusuf geldi, ve yüreklenerek Pilatus'un yanına girdi, ve İsa'nın cesedini istedi.
44. Ve Pilatus, O'nun daha şimdiden ölmüş olduğuna şaştı; ve yüzbaşıyı yanına çağırıp ona öleli çok oldu mu, diye sordu.
45. Ve yüzbaşıdan öğrendiği zaman, cesedi Yusuf'a verdi.
46. O da ince keten bez satın aldı, ve O'nu indirip keten beze sardı, ve kayada oyulmuş bir mezara yatırdı, ve mezarın kapısına bir taş yuvarladı.
47. Ve Mecdelli Meryem ve Yoses'in annesi Meryem, O'nun nereye yatırıldığını gözlüyorlardı.
