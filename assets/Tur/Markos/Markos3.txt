1. Ve yine havraya girdi; ve orada eli kurumuş bir adam vardı.
2. Onlar da O'nu suçlamak için, Şabat gününde onu iyileştirecek mi diye O'nu gözetliyorlardı.
3. O ise eli kurumuş adama, Ortaya çık, dedi.
4. Ve onlara, Şabat günlerinde iyilik yapmak mı, yoksa kötülük yapmak mı yasaldır? Hayat kurtarmak mı, yoksa öldürmek mi? dedi. Ama onlar sustular.
5. Ve çevresindekilere öfkeyle baktıktan sonra, onların yüreklerinin katılığından kederlenerek adama, Elini uzat, dedi. O da uzattı; ve eli diğeri gibi sağlam oldu.
6. Ve Ferisiler dışarı çıkıp O'nu nasıl helâk etsinler diye Hirodesçilerle birlikte O'na karşı hemen danıştılar.
7. Ama İsa öğrencileriyle birlikte denize çekildi; ve Celile'den, ve Yahudiye'den,
8. Ve Yeruşalim'den, ve İdumeya'dan, ve Ürdün'ün ötesinden büyük bir kalabalık O'nun ardından gitti; ve Sur ile Sayda yöresinden olanlar, büyük bir kalabalık, O'nun ne büyük şeyler yaptığını işiterek, O'na geldiler.
9. Ve kalabalıktan ötürü, kendisini sıkıştırmasınlar diye, yanında küçük bir teknenin beklemesini öğrencilerine söyledi.
10. Çünkü birçoklarına şifa vermişti; öyle ki, dertleri olanların hepsi, O'na dokunmak için üzerine üşüşüyorlardı.
11. Ve kirli ruhlar O'nu gördükleri zaman, önünde yere düşüp, Sen Allah'ın Oğlu'sun, diye bağırıyorlardı.
12. Ve O'nun kim olduğunu açıklamasınlar diye onları sıkıca uyardı.
13. Ve dağa çıkıp istediği kişileri yanına çağırdı; onlar da yanına geldiler.
14. Ve kendisiyle birlikte bulunsunlar, ve onları vaaz etmeye göndersin,
15. Ve hastalıkları iyileştirmeye ve iblisleri kovmaya kudretleri olsun diye on iki kişi atadı:
16. Ve Simon'a Petrus adını verdi;
17. Ve Zebedi'nin oğlu Yakup, ve Yakup'un kardeşi Yuhanna; ve onlara Boanerces, yani, Gök gürlemesi oğulları adını verdi;
18. Ve Andreas, ve Filipus, ve Bartolomeus, ve Matta, ve Tomas, ve Alfeus oğlu Yakup, ve Taddeus, ve Kenanlı Simon,
19. Ve Yahuda İskariyot, ki bu da O'nu ele verdi; ve bir eve girdiler.
20. Ve yine kalabalık toplandı, öyle ki ekmek bile yiyemiyorlardı.
21. Ve yakınları bunu duyunca, O'nu tutmaya çıktılar; çünkü, Aklını kaçırmış, diyorlardı.
22. Yeruşalim'den inen yazıcılar da, O'nda Beelzebub var, ve iblislerin reisi aracılığıyla iblisleri kovuyor, diyorlardı.
23. Ve onları yanına çağırıp kendilerine benzetmelerle seslendi: Şeytan, Şeytan'ı nasıl kovabilir?
24. Ve eğer bir krallık kendine karşı bölünmüşse, o krallık ayakta kalamaz.
25. Ve eğer bir ev kendine karşı bölünmüşse, o ev ayakta kalamaz.
26. Ve eğer Şeytan kendisine karşı kalkıp bölünürse, ayakta kalamaz, ama sonu var.
27. Hiçbir adam güçlü bir adamın evine girip mallarını yağma edemez, meğerki, önce o güçlü adamı bağlasın; ve o zaman evini yağma eder.
28. Doğrusu size derim	ki, Tüm	günahlar	insanoğullarına bağışlanacaktır, küfürler de, her ne küfrettilerse;
29. Ama Kutsal	Ruh'a karşı küfreden, sonsuzluk boyunca bağışlanmayacak, ama sonsuz azabın tehlikesindedir;
30. Çünkü onlar, O'nda kirli ruh vardır, diyorlardı.
31. O zaman O'nun kardeşleri ve annesi geldi, ve dışarıda durup kendisine adam göndererek O'nu çağırdılar.
32. Ve kalabalık O'nun çevresinde oturuyordu, ve O'na, İşte, Annen ve kardeşlerin dışarıda seni arıyorlar, dediler.
33. O da onlara cevap verip, Kimdir annem ya da kardeşlerim? dedi.
34. Ve etrafına, çevresinde oturanlara bakıp, İşte annem ve kardeşlerim! dedi.
35. Çünkü her kim Allah'ın isteğini yaparsa, kardeşim, ve kız kardeşim, ve annem odur.
