1. Ve birkaç gün sonra yine Kefernahum'a girdi; ve evde olduğu işitildi.
2. Ve hemen o kadar insan toplandı ki, kapı yanında bile duracak yer kalmamıştı; ve onlara sözü vaaz ediyordu.
3. Ve dört kişi tarafından taşınan inmeli bir hastayı getirip kendisine geldiler.
4. Ve kalabalıktan O'na yaklaşamayınca, bulunduğu yerin damını açtılar, ve onu deldikten sonra inmelinin yattığı döşeği aşağı indirdiler.
5. İsa onların imanını görünce inmeliye, Oğul, günahların sana bağışlandı, dedi.
6. Ama yazıcılardan bazıları orada oturup yüreklerinde düşünüyorlardı:
7. Bu adam neden böyle küfürler söylüyor? Yalnız Allah'tan başka kim günahları bağışlayabilir?
8. İsa da içlerinde böyle düşündüklerini hemen ruhunda bilerek onlara, Yüreklerinizde neden bu şeyleri düşünüyorsunuz? dedi.
9. Hangisi daha kolay, inmeliye, Günahların sana bağışlandı, demek mi, yoksa, Kalk, ve yatağını topla, ve yürü, demek mi?
10. Ama İnsanoğlu'nun yeryüzünde günahları bağışlamak kudretine sahip olduğunu bilesiniz diye, (inmeliye dedi ki,)
11. Sana söylüyorum, Kalk, ve yatağını topla, ve evine git.
12. O da hemen kalktı, yatağını topladı, ve hepsinin önünde çıkıp gitti; öyle ki, hepsi şaşakalmıştı, ve Allah'ı yücelterek, Böylesini hiç görmedik, dediler.
13. Ve yine deniz kıyısına çıktı; ve tüm kalabalık O'na geliyor, O da onlara öğretiyordu.
14. Ve geçerken, gümrük yerinde oturan Alfeus oğlu Levi'yi gördü, ve ona, Ardımdan gel, dedi. O da kalkıp ardından gitti.
15. Ve vaki oldu ki, İsa onun evinde sofrada otururken, birçok vergi görevlisi ve günahkârlar da İsa'yla ve öğrencileriyle birlikte sofraya oturdular; çünkü çok vardı, ve O'nun ardından gittiler.
16. Ve yazıcılar ve Ferisiler, O'nu vergi görevlileri ve günahkârlarla birlikte yemek yediğini görünce, öğrencilerine, Niçin vergi görevlileri ve günahkârlarla birlikte yiyip içiyor? dediler.
17. İsa bunu işitince onlara, Sağlamların değil, hastaların hekime ihtiyacı var, dedi; ben doğruları değil, günahkârları tövbeye çağırmaya geldim.
18. Ve Yahya'nın ve Ferisiler'in öğrencileri oruç tutuyorlardı; ve gelip O'na, Neden Yahya'nın ve Ferisiler'in öğrencileri oruç tutuyor da, senin öğrencilerin oruç tutmuyor? dediler.
19. Ve İsa onlara dedi ki, Güvey kendileriyle birlikteyken, gelin odasının çocukları oruç tutabilir mi? Güvey onlarla birlikte oldukça oruç tutamazlar.
20. Ama güveyin onlardan alınacağı günler gelecek, ve o zaman, o günlerde oruç tutacaklar.
21. Hiçbir adam eski bir giysiye yeni bir kumaş parçası dikmez; yoksa onu bütünleyen yeni parça eskisinden koparır, ve yırtık daha beter olur.
22. Ve hiçbir adam yeni şarabı eski tulumlara koymaz; yoksa yeni şarap tulumları patlatır, ve şarap dökülür, tulumlar da bozulur; ama yeni şarap yeni tulumlara koyulmalı.
23. Ve vaki oldu ki, Şabat gününde ekinler arasından geçiyordu; öğrencileri de yolda giderken başakları koparmaya başladılar.
24. Ve Ferisiler O'na, Bak, neden Şabat gününde yasal olmayanı yapıyorlar? dediler.
25. O da onlara dedi ki, Davut'un, kendisi ve yanındakiler aç ve muhtaç kalınca ne yaptığını hiç okumadınız mı?
26. Büyük kâhin Abiatar'ın günlerinde nasıl Allah'ın evine girip kâhinlerden başkasının yemesi yasal olmayan huzur ekmeklerini yediğini, ve yanındakilere de verdiğini?
27. Ve onlara, İnsan Şabat için değil, Şabat insan için oldu, dedi.
28. Bu nedenle İnsanoğlu Şabat'ın da Rabbi'dir.
