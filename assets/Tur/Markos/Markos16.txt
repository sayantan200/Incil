1. Ve Şabat geçince, Mecdelli Meryem, ve Yakup'un annesi Meryem, ve Salome gelip O'nu mesh etmek üzere hoş kokulu baharat satın aldılar.
2. Ve haftanın ilk günü sabah çok erkenden, güneşin doğuşunda, mezara geldiler.
3. Ve aralarında, Mezarın kapısından bize taşı kim yuvarlayacak? diyorlardı.
4. Ve baktıklarında, taşın yuvarlanmış olduğunu gördüler; çünkü pek büyüktü.
5. Ve mezara girerek, sağ tarafta beyaz bir kaftan giyinmiş genç bir adamın oturduğunu gördüler, ve korktular.
6. O da onlara, Korkmayın, dedi; siz çarmıha gerilmiş olan Nasıralı İsa'yı arıyorsunuz; O dirildi; burada değil, işte O'nu yatırdıkları yer.
7. Ama gidin, O'nun öğrencilerine ve Petrus'a deyin ki, O sizden önce Celile'ye gidiyor; size söylediği gibi, kendisini orada göreceksiniz.
8. Onlar da çabucak çıkıp mezardan kaçtılar; çünkü onları titreme ve şaşkınlık almıştı; hiçbir adama da bir şey söylemediler, çünkü korkuyorlardı.
9. Şimdi İsa haftanın ilk günü erkenden dirildikten sonra, önce kendisinden yedi iblis kovmuş olduğu Mecdelli Meryem'e göründü.
10. O da gidip onunla birlikte bulunmuş olanlara haber verdi, onlar yas tutmakta ve ağlamaktaydılar.
11. Ve onlar, O'nun diri olduğunu, ve onun tarafından görüldüğünü duyunca, inanmadılar.
12. Bundan sonra onlardan ikisine, yürüyerek kıra giderlerken, başka bir biçimde göründü.
13. Onlar da gidip geri kalanlara haber verdiler; bunlara da inanmadılar.
14. Daha sonra, sofrada otururlarken Onbirler'e göründü, ve imansızlıklarından ve yüreklerinin katılığından ötürü onları azarladı, çünkü kendisini dirilmiş olarak görenlere inanmamışlardı.
15. Ve onlara dedi ki, Tüm dünyaya gidin, ve İncil'i her yaratığa vaaz edin.
16. İman edip vaftiz olan kurtulacak; iman etmeyense hüküm giyecek.
17. Ve iman edenleri şu belirtiler izleyecek: Benim adımla iblisleri kovacaklar; yeni dillerle konuşacaklar;
18. Yılanlar tutup kaldıracaklar; ve öldürücü bir şey içseler de onlara zarar vermeyecek; hastalar üzerine eller koyacaklar, ve onlar iyileşecek.
19. Böylece Rab o zaman, onlara konuştuktan sonra, göğe alındı, ve Allah'ın sağında oturdu.
20. Onlar da çıkıp her yerde vaaz ettiler; Rab onlarla birlikte çalışıyor, ve izleyen belirtilerle sözü doğruluyordu. Âmin.
