1. Ve yine deniz kıyısında öğretmeye başladı; ve O'na öyle büyük bir kalabalık toplandı ki, kendisi bir tekneye binip deniz üzerinde oturdu; ve bütün kalabalık deniz kıyısında, karadaydı.
2. Ve onlara benzetmelerle çok şeyler öğretti, ve öğretisinde onlara,
3. Dinleyin, dedi; İşte, bir ekinci ekmeye çıktı;
4. Ve vaki oldu ki, o ekerken kimi yol kenarına düştü, ve hava kuşları gelip onu yediler.
5. Ve kimi toprağı çok olmayan kayalık yere düştü; ve hemen filizlendi, çünkü toprağının derinliği yoktu;
6. Ama güneş doğunca kavruldu; ve kökü olmadığından kurudu.
7. Kimi de dikenler arasına düştü, ve dikenler büyüyüp onu boğdular, ve ürün vermedi.
8. Başkası ise iyi toprağa düştü, ve ürün verdi ki büyüyüp çoğaldı; ve bazısı otuz, ve bazısı altmış, ve bazısı yüz kat getirdi.
9. Ve onlara, İşitecek kulakları olan işitsin, dedi.
10. Ve yalnız kalınca, Onikiler'le birlikte yanında bulunanlar kendisinden benzetmeyi sordular.
11. O da onlara, Allah'ın Krallığı'nın sırrını bilmek size verilmiştir, dedi; ama dışarıda olanlara bütün bu şeyler benzetmelerle yapılır;
12. Öyle ki, görerek görsünler, ve farkına varmasınlar; ve işiterek işitsinler, ve anlamasınlar; olmaya ki hiçbir zaman dönsünler de günahları onlara bağışlansın.
13. Ve onlara, Siz bu benzetmeyi bilmiyor musunuz? dedi; ve öyleyse, tüm benzetmeleri nasıl bileceksiniz?
14. Ekinci sözü eker.
15. Ve sözün ekildiği, yolun kenarındakiler şunlardır: ama işittikleri zaman hemen Şeytan gelir, ve yüreklerine ekilen sözü alır götürür.
16. Ve aynı şekilde kayalıklara ekilenler şunlardır: onlar sözü işittikleri zaman, onu hemen sevinçle kabul ederler;
17. Ve kendilerinde kök yoktur, ve böylece ancak bir süre dayanırlar; sonra sözden dolayı sıkıntı ya da zulüm olunca, hemen sürçerler.
18. Ve dikenler arasında ekilenler şunlardır ki, sözü işitirler,
19. Ve dünyanın kaygıları, ve zenginliğin aldatıcılığı, ve başka şeylerin arzuları araya girip sözü boğarlar, ve ürünsüz olur.
20. Ve iyi toprağa ekilenler şunlardır ki, sözü işitirler, ve onu kabul ederler, ve bazısı otuz, bazısı altmış, bazısı da yüz kat ürün verir.
21. Ve onlara, Kandil, tahıl ölçeğinin ya da yatağın altına konulmak için mi getirilir? dedi; kandilliğe konulmak için değil mi?
22. Çünkü açığa çıkarılmayacak gizli hiçbir şey yoktur; ve aydınlığa çıkmayacak saklı hiçbir şey yoktur.
23. Eğer bir adamın işitecek kulakları varsa, işitsin.
24. Ve onlara, İşittiğinize dikkat edin, dedi; ölçtüğünüz ölçüyle size ölçülecektir; ve siz işitenlere daha da çok verilecek.
25. Çünkü kimin varsa, ona verilecek; ve kimin yoksa, kendisinde olan da ondan alınacak.
26. Ve dedi ki, Allah'ın Krallığı şöyledir: sanki bir adam toprağa tohum saçar;
27. Ve gece gündüz uyuyup kalkar, ve tohum filizlenir ve gelişir, nasıl, o bilmez.
28. Çünkü toprak kendiliğinden ürün, önce filiz, sonra başak, sonra da başağı dolduran taneleri, getirir.
29. Ama ürün olgunlaşınca, hemen orağını salar, çünkü biçme zamanı gelmiştir.
30. Ve dedi ki, Allah'ın Krallığı'nı neye benzetelim? Ya da onu hangi karşılaştırmayla karşılaştıralım?
31. Hardal tanesi gibidir: toprağa ekilirken, yeryüzündeki tüm tohumların en küçüğüdür;
32. Ama ekildikten sonra büyür, ve tüm bitkilerden daha büyük olur, ve büyük dallar salar, öyle ki, hava kuşları onun gölgesi altında barınabilir.
33. Ve onlara, işitebildiklerine göre, sözü bunun gibi çok benzetmelerle söylerdi.
34. Ama benzetme kullanmadan onlara seslenmezdi;	ve yalnız kaldıklarında, öğrencilerine her şeyi açıklardı.
35. Ve aynı gün, akşam olunca onlara, Karşı yakaya geçelim, dedi.
36. Onlar da kalabalığı salıverdikten sonra, teknede bulunduğu gibi O'nu aldılar. Ve onunla beraber başka küçük tekneler de vardı.
37. Ve büyük bir kasırga koptu, ve dalgalar tekneye öyle saldırıyordu ki, tekne artık suyla dolmuştu.
38. O ise teknenin kıçındaydı, yastık üzerinde uyuyordu; onlar da O'nu uyandırıp, Öğretmen, mahvolmamıza aldırış etmiyor musun? dediler.
39. O da kalkıp rüzgârı azarladı, ve denize, Sus, sakin ol, dedi. Ve rüzgâr dindi. Ve büyük limanlık oldu.
40. Ve onlara, Niçin böyle korkaksınız? Nasıl olur da imanınız yok? dedi.
41. Onlar da çok korkup birbirlerine, Bu nasıl bir adam ki, rüzgâr da, deniz de O'na itaat ediyor? dediler.
