1. İki gün sonra Fısıh, ve Mayasız Ekmek Bayramı olacaktı; ve baş kâhinlerle yazıcılar O'nu hileyle nasıl yakalayıp öldüreceklerini araştırıyorlardı.
2. Ama, Bayram gününde olmasın ki, halkın bir kargaşalığı çıkmasın, diyorlardı.
3. Ve Beytanya'da cüzamlı Simon'un evinde bulunup sofrada otururken, bir kadın kaymaktaşından bir kap içinde çok pahalı halis nardin yağıyla geldi; ve kabı kırdı, ve onu O'nun başına döktü.
4. Ve bazıları içlerinden öfkelenip, Bu yağ niçin böyle israf edildi? dediler;
5. Çünkü üç yüz dinardan fazlaya satılabilir, ve fakirlere verilebilirdi. Ve kadına karşı mırıldandılar.
6. Ve İsa, Onu bırakın, dedi, niçin onu tedirgin ediyorsunuz? O bana iyi bir iş yaptı.
7. Çünkü fakirler her zaman yanınızdadır, ve istediğiniz zaman onlara iyilik edebilirsiniz; ama ben her zaman yanınızda olmayacağım.
8. O elinden geleni yaptı; bedenimi gömülmeye mesh etmek üzere önceden geldi.
9. Doğrusu size derim ki, Tüm dünyanın her neresinde bu İncil vaaz edilirse, bu kadının yaptığı da onun anılması için anlatılacaktır.
10. Ve Onikiler'den biri olan Yahuda İskariyot, O'nu onların eline vermek için, baş kâhinlere gitti.
11. Onlar da bunu işitince sevindiler, ve kendisine para vermeyi vaat ettiler. O da O'nu ele vermek için bir fırsat kolluyordu.
12. Ve Mayasız Ekmek'in ilk günü, Fıshı kestikleri zaman, öğrencileri O'na, Fıshı yiyesin diye nereye gidip hazırlık yapmamızı istiyorsun? dediler.
13. O da öğrencilerinden ikisini gönderip onlara, Kente gidin, dedi, ve sizi testiyle su taşıyan bir adam karşılayacak; onu izleyin.
14. Ve nereye girerse, evin sahibine deyin ki, Öğretmen, Öğrencilerimle birlikte Fıshı yiyeceğim konuk odası nerede? diyor.
15. Ve o size üst katta döşenmiş, hazırlanmış büyük bir oda gösterecek; orada bizim için hazırlık yapın.
16. Öğrencileri de çıkıp kente geldiler, ve kendilerine söylediği gibi buldular; ve Fıshı hazırladılar.
17. Ve akşam olunca O Onikiler'le geldi.
18. Ve sofrada oturup yemek yerlerken İsa, Doğrusu size derim ki, dedi, Sizlerden biri, benimle birlikte yemek yiyen, beni ele verecek.
19. Onlar da kederlenmeye ve birer birer kendisine, Ben miyim? demeye başladılar; ve başka biri, Ben miyim? dedi.
20. O da cevap verip onlara, Benimle birlikte sahana banan Onikiler'den biridir, dedi.
21. Gerçekten İnsanoğlu kendisi için yazılmış olduğu gibi gidiyor, ama vay o adamın haline ki, İnsanoğlu onun aracılığıyla ele veriliyor! O adam hiç doğmamış olsaydı, kendisi için iyi olurdu.
22. Ve onlar yemek yerken, İsa ekmeği aldı, ve kutsadı, ve kırdı, ve onlara verip, Alın, yiyin; bu benim bedenimdir, dedi.
23. Ve kâseyi aldı, ve şükrettikten sonra onlara verdi; ve hepsi ondan içtiler.
24. Ve onlara, Bu birçokları için dökülen yeni antlaşma kanımdır, dedi.
25. Doğrusu size derim ki, Allah'ın Krallığı'nda onu yeni olarak içeceğim o güne dek, asmanın ürününden artık içmeyeceğim.
26. Ve bir ilahi söyledikten sonra, Zeytin Dağı'na çıktılar.
27. Ve İsa onlara, Bu gece hepiniz benden ötürü sürçeceksiniz, dedi, çünkü yazılmıştır: Çobanı vuracağım, koyunlar da darmadağın olacak.
28. Ama ben dirildikten sonra, sizden önce Celile'ye gideceğim.
29. Ama Petrus O'na, Eğer hepsi sürçseler bile, ben sürçmem, dedi.
30. Ve İsa ona, Doğrusu sana derim ki, dedi, Bugün, yani bu gecede horoz iki kez ötmeden önce, sen beni üç kez inkâr edeceksin.
31. Ama o üsteleyerek, Eğer seninle birlikte ölmem gerekse bile, seni asla inkâr etmem, dedi. Hepsi de böyle söylediler.
32. Ve Getsemane denilen bir yere geldiler; ve öğrencilerine, Ben dua ederken, siz burada oturun, dedi.
33. Ve Petrus'u ve Yakup'u ve Yuhanna'yı yanına aldı, ve dehşete düşmeye, ve çok sıkılmaya başladı;
34. Ve onlara, Canım ölüm derecesinde çok kederlidir, dedi, burada kalın, ve uyanık durun.
35. Ve biraz ileri gidip yere kapandı, ve mümkünse bu saat kendisinden geçsin diye dua etti.
36. Ve, Abba, Baba, dedi, sana her şey mümkündür, bu kâseyi benden uzaklaştır; yine de benim istediğim değil, senin istediğin olsun.
37. Ve geldi, ve onları uykuda buldu, ve Petrus'a, Simon, dedi, uyuyor musun? Bir saat uyanık duramadın mı?
38. Uyanık durup dua edin ki, denenmeye düşmeyesiniz. Gerçekten ruh hazırdır, ama et beden güçsüzdür.
39. Ve yine gidip dua etti, ve aynı sözleri söyledi.
40. Ve geri geldiğinde onları yine uykuda buldu, (çünkü onların gözleri ağırlaşmıştı) ve O'na ne cevap vereceklerini bilmiyorlardı.
41. Ve üçüncü kez gelip onlara, Artık uyuyun, ve dinlenin, dedi; yeter, saat geldi; işte, İnsanoğlu günahkârların ellerine veriliyor.
42. Kalkın, gidelim; işte, beni ele veren yaklaştı.
43. Ve hemen o anda, O daha konuşurken, Onikiler'den biri olan Yahuda, ve onunla birlikte baş kâhinler ve yazıcılar ve ihtiyarlardan, kılıçlı ve sopalı büyük bir kalabalık geldi.
44. Ve O'nu ele veren, Kimi öpersem, O'dur; O'nu tutun, ve güvenlik altına alıp götürün, diye onlara işaret vermişti.
45. Ve gelir gelmez hemen O'na yaklaşıp, Rabbi, rabbi, dedi; ve O'nu öptü.
46. Ve onlar O'nun üzerine ellerini koydular, ve O'nu tutukladılar.
47. Ve yanında duranlardan biri kılıç çekti, ve büyük kâhinin kölesine vurup kulağını kesti.
48. Ve İsa cevap verip onlara, Bir hırsıza karşı imiş gibi, beni kılıçlarla ve sopalarla mı yakalamaya çıktınız? dedi.
49. Her gün tapınakta öğreterek yanınızda bulunuyordum, ve beni tutuklamadınız; ama Yazılar'ın yerine gelmesi gerek.
50. Ve hepsi O'nu bırakıp kaçtılar.
51. Ve çıplak bedeni üzerine keten bez sarınmış bir genç adam O'nun ardından gidiyordu; ve genç adamlar O'nu yakaladılar;
52. Ve keten bezi bırakıp çıplak olarak onlardan kaçtı.
53. Ve İsa'yı büyük kâhine götürdüler; ve tüm baş kâhinler ve ihtiyarlar ve yazıcılar O'nun yanına toplandılar.
54. Ve Petrus büyük kâhinin sarayının içine kadar O'nu uzaktan izledi; ve hizmetçilerle birlikte oturup ateşin yanında ısınıyordu.
55. Ve baş kâhinler ve tüm Kurul, İsa'yı öldürtmek için kendisine karşı tanıklık aradı; ve bulmadılar.
56. Çünkü birçokları O'na karşı yalancı tanıklık etti, ama tanıklıkları birbirini tutmuyordu.
57. Ve bazıları kalkıp O'na karşı yalancı tanıklık ederek dedi ki,
58. Biz O'nun, Elle yapılmış bu tapınağı yıkacağım, ve üç günde, elle yapılmamış başka birini kuracağım, dediğini işittik.
59. Ama böyle de tanıklıkları birbirini tutmadı.
60. Ve büyük kâhin ortada ayağa kalkıp İsa'ya, Sen hiç cevap vermiyor musun? Bunların sana karşı tanıklık ettikleri nedir? diye sordu.
61. Ama O sustu, ve hiç cevap vermedi. Büyük kâhin O'na yeniden sorup kendisine, Mübarek'in Oğlu Mesih sen misin? dedi.
62. Ve İsa, Benim, dedi, ve İnsanoğlu'nun kudretin sağında oturduğunu, ve göğün bulutlarıyla geldiğini göreceksiniz.
63. O zaman büyük kâhin giysilerini yırtıp, Artık tanıklara ne ihtiyacımız var? dedi;
64. Küfrü işittiniz; ne düşünürsünüz? Hepsi de ölümü hak etti diye O'nu mahkûm ettiler.
65. Ve bazıları O'nun üzerine tükürmeye, ve yüzünü örtmeye, ve O'nu yumruklamaya, ve O'na, Peygamberlik et, demeye başladılar; hizmetçiler de O'nu tokatladılar.
66. Ve Petrus aşağıda saraydayken büyük kâhinin hizmetçi kızlarından biri geldi;
67. Ve Petrus'u ısınmakta görünce ona bakıp, Ve sen de Nasıralı İsa'yla birlikteydin, dedi.
68. Ama o, Senin dediğini ne biliyorum ne de anlıyorum, diyerek inkâr etti. Ve dışarı kapı önüne çıktı; ve horoz öttü.
69. Ve bir kız O'nu yine görüp orada duranlara, Bu onlardan biridir, demeye başladı.
70. O da O'nu tekrar inkâr etti. Ve biraz sonra orada duranlar yine Petrus'a, Gerçekten sen onlardan birisin, dediler; çünkü Celileli'sin, ağzın da ona benziyor.
71. O ise, Sözünü ettiğiniz O adamı tanımıyorum, diyerek lanet okuyup ant içmeye başladı.
72. Ve horoz ikinci kez öttü. Ve Petrus İsa'nın kendisine söylediği sözü hatırladı: Horoz iki kez ötmeden önce sen beni üç kez inkâr edeceksin. Ve bunu düşününce, ağladı.
