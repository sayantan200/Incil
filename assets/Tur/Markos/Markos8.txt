1. O günlerde kalabalık büyük olup yiyecek bir şeyleri olmadığından İsa öğrencilerini yanına çağırıp onlara,
2. Kalabalığa acıyorum, dedi, çünkü artık üç gündür yanımdalar, ve yiyecek bir şeyleri yok;
3. Ve eğer onları kendi evlerine aç salıverirsem, yolda bayılırlar; çünkü bazıları uzaktan geldiler.
4. Ve öğrencileri O'na cevap verdiler: Burada çölde, bu insanları ekmekle  bir adam nereden doyurabilecektir?
5. Ve O onlara sordu: Kaç ekmeğiniz var? Ve onlar, Yedi, dediler.
6. Ve halka yere oturmalarını emretti; ve yedi ekmeği aldı, ve şükretti, ve kırdı, ve önlerine koysunlar diye öğrencilerine verdi;
7. Birkaç küçük balıkları da vardı; ve kutsayıp bunları da önlerine koymalarını emretti.
8. Böylece yiyip doydular; ve artakalan parçalardan yedi	sepet kaldırdılar.
9. Ve yiyenler dört bin kadardı; ve onları salıverdi.
10. Ve öğrencileriyle birlikte hemen tekneye binip Dalmanuta taraflarına geldi.
11. Ve Ferisiler çıkıp O'nunla çekişmeye başladılar, O'nu deneyerek O'ndan gökten bir belirti istediler.
12. O da ruhunda derin ah çekip, Neden bu kuşak bir belirti arıyor? dedi; doğrusu size derim ki, Bu kuşağa bir belirti verilmeyecektir.
13. Ve onları bırakıp yine tekneye binerek karşı yakaya geçti.
14. Şimdi öğrenciler ekmek almayı unutmuşlardı, ve teknede yanlarında bir ekmekten başka yoktu.
15. Ve onları uyarıp, Bakın, dedi, Ferisiler'in mayasından ve Hirodes'in mayasından sakının.
16. Onlar da birbiriyle söyleşip, Bizim ekmeğimiz olmadığı için, dediler.
17. Ve İsa bunu bilerek onlara, Ekmeğiniz olmadığı için neden söyleşiyorsunuz? dedi; hâlâ akıl erdiremiyor, ve anlamıyor musunuz? Hâlâ mı yüreğinizi katılaştırdınız?
18. Gözleriniz varken görmüyor musunuz? Ve kulaklarınız varken işitmiyor musunuz? Ve hatırlamıyor musunuz?
19. Ben beş ekmeği beş bin kişiye kırdığımda, kaç sepet dolusu parçalar kaldırdınız? O'na, On iki, dediler.
20. Ve yediyi dört bin kişiye, kaç küfe dolusu parçalar kaldırdınız? Onlar da, Yedi, dediler.
21. O da onlara, Nasıl olur da anlamazsınız? dedi.
22. Ve Beytsayda'ya geldi; ve O'na bir kör adamı getirip kendisine dokunsun diye O'na yalvardılar.
23. O da kör adamı elinden tutup onu kasabanın dışına çıkardı; ve gözlerine tükürüp ellerini üzerine koyunca ona, Bir şey görüyor musun? diye sordu.
24. O da yukarı bakıp, Ağaçlara benzeyen adamları yürür görüyorum, dedi.
25. Sonra ellerini yeniden onun gözleri üzerine koydu, ve onu yukarıya baktırdı; ve iyi oldu, ve her adamı açık seçik gördü.
26. Ve onu evine gönderip, Ne kasabaya gir, ne de bunu kasabada kimseye söyle, dedi.
27. Ve İsa, öğrencileriyle birlikte, Filippi Sezariyesi'nin kasabalarına gitti; ve yolda öğrencilerine sorup onlara, İnsanlar benim kim olduğumu söylüyorlar? dedi.
28. Onlar da cevap verdiler: Vaftizci Yahya; ama bazıları, İlyas; başkaları da, Peygamberlerden biridir, diyorlar.
29. O da onlara, Ya siz, ben kimim dersiniz? dedi. Petrus cevap verip O'na, Sen Mesih'sin, dedi.
30. O da kendi hakkında hiçbir adama söylemesinler diye onları uyardı.
31. Ve İnsanoğlu'nun çok şeyler çekmesi, ve ihtiyarlar, ve baş kâhinler, ve yazıcılarca reddedilmesi, ve öldürülmesi, üç gün sonra da dirilmesi gerektiğini onlara öğretmeye başladı.
32. Ve bu sözü açıkça söylüyordu. Ve Petrus O'nu bir yana aldı, ve O'nu azarlamaya başladı.
33. Ama o dönüp öğrencilerine bakınca Petrus'u azarlayarak, Çekil arkama, Şeytan, çünkü sen Allah'tan olan şeylerden değil, insandan olan şeylerden tat alıyorsun, dedi.
34. Ve öğrencileriyle birlikte halkı da yanına çağırınca onlara dedi ki, Her kim ardımdan gelmek isterse, kendini inkâr etsin, ve çarmıhını yüklenip beni izlesin.
35. Çünkü her kim hayatını kurtarmak isterse, onu kaybedecektir; ama her kim benim ve İncil'in uğruna hayatını kaybederse, onu kurtaracaktır.
36. Çünkü bir adam tüm dünyayı kazanıp da kendi canını kaybederse neye yarar?
37. Yahut bir adam, canına karşılık ne verecek?
38. Bunun için her kim bu zina ve günah işleyici kuşak içinde benden ve sözlerimden utanırsa, İnsanoğlu da, Babası'nın yüceliğinde kutsal meleklerle birlikte geldiğinde, ondan utanacaktır.
