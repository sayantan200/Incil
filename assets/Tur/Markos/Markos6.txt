1. Ve oradan ayrılıp kendi memleketine geldi; öğrencileri de ardından gittiler.
2. Ve Şabat günü olunca, havrada öğretmeye başladı; ve birçok kişi O'nu işiterek şaşıp kaldı, Bu adama bu şeyler neredendir? dediler; ve kendisine verilen bu bilgelik nedir ki, elleriyle böyle güçlü işler bile yapılıyor?
3. Meryem'in oğlu, Yakup'un, ve Yoses'in, ve Yahuda'nın, ve Simon'un kardeşi, marangoz değil mi bu? Ve kız kardeşleri burada bizimle değil mi? Ve O'nda sürçtüler.
4. Ama İsa onlara, Bir peygamber kendi memleketinden, ve akrabaları arasından, ve kendi evinden başka yerde aşağı görülmez, dedi.
5. Ve orada hiçbir güçlü iş yapamadı, ancak birkaç hasta üzerine ellerini koyup onlara şifa verdi.
6. Ve onların imansızlığına şaştı. Ve çevredeki köyleri dolaşarak öğretiyordu.
7. Ve Onikiler'i yanına çağırıp onları ikişer ikişer göndermeye başladı; ve onlara kirli ruhlar üzerinde kudret verdi;
8. Ve yolculuk için değnekten başka bir şey-ne torba, ne ekmek, ne de keselerinde para-almamalarını;
9. Ama çarık giymelerini; ve iki mintan giymemelerini emretti.
10. Ve onlara, Her nerede bir eve girerseniz, o yerden ayrılıncaya dek orada kalın, dedi.
11. Ve her kim sizi kabul etmez, ve sizi dinlemezse, oradan ayrılırken, onlara karşı tanıklık için ayağınızın altındaki tozu silkin. Doğrusu size derim ki, Yargı gününde Sodom ve Gomorra'nın hali o kentin halinden daha dayanılır olacak.
12. Onlar da çıkıp insanların tövbe etmesi gerek diye vaaz ettiler.
13. Ve birçok iblis kovdular; ve birçok hastayı yağla mesh edip onlara şifa verdiler.
14. Kral Hirodes de O'nun hakkında işitti; (çünkü O'nun ismi her tarafa yayılmıştı) ve, Vaftizci Yahya ölüler arasından dirilmiştir, ve bunun için kendisinde güçlü işler işlemektedir, dedi.
15. Başkaları, O İlyas'tır, diyorlardı. Başkaları da, Peygamberdir ya da peygamberlerden biri gibidir, diyorlardı.
16. Ama Hirodes bunu duyunca, Başını kestirdiğim Yahya'dır, ölüler arasından dirilmiştir, dedi.
17. Çünkü Hirodes'in kendisi gönderip Yahya'yı tutuklamış, ve kardeşi Filipus'un karısı Hirodiyas'tan ötürü onu hapishaneye bağlamıştı; çünkü onunla evlenmişti.
18. Çünkü Yahya Hirodes'e, Kardeşinin karısını almak sana yasal değildir, demişti.
19. Hirodiyas bu yüzden ona kin bağlamıştı, ve onu öldürmek istiyor, ama yapamıyordu;
20. Çünkü Hirodes, adil ve kutsal bir adam olduğunu bilerek, Yahya'dan korkar, ve onu korurdu; ve onu dinlediği zaman, çok şeyler yapar, ve onu memnuniyetle dinlerdi.
21. Ve uygun bir gün gelince, ki Hirodes kendi doğum gününde saray büyüklerine, binbaşılara ve Celile'nin ileri gelenlerine bir akşam yemeği yaptı;
22. Ve o Hirodiyas'in kızı girip dans edince, ve Hirodes'in ve kendisiyle birlikte sofrada oturanların hoşuna gidince, kral kıza, Dile benden, her ne istersen, ve onu sana vereceğim, dedi.
23. Ve, Benden her ne dilersen, krallığımın yarısına kadar, onu sana vereceğim, diye ona yemin etti.
24. O da çıkıp annesine, Ne dileyeyim? dedi. Ve o, Vaftizci Yahya'nın başını, dedi.
25. Ve hemen aceleyle kralın yanına girip, Vaftizci Yahya'nın başını bir tepsi üzerinde hemen bana vermeni isterim, diyerek dilekte bulundu.
26. Ve kral çok üzüldü; ama andından ve sofrada kendisiyle oturanlardan ötürü onu reddetmek istemedi.
27. Ve kral hemen bir cellat gönderip onun başını getirilmesini emretti; o da gidip hapishanede onun başını kesti,
28. Ve başını bir tepsi üzerinde getirip kıza verdi; kız da onu annesine verdi.
29. Ve onun öğrencileri bunu duyunca gelip cesedini kaldırdılar, ve onu bir mezara koydular.
30. Ve elçiler İsa'nın yanına toplanıp ne yaptılar ve ne öğrettilerse tümünü O'na anlattılar.
31. O da onlara, Sizler tek başınıza ıssız bir yere gelin de biraz dinlenin, dedi; çünkü gelip gidenler pek çoktu, ve yemek yemeye bile vakit bulamıyorlardı.
32. Ve tekneye binip tek başlarına ıssız bir yere gittiler.
33. Ve giderlerken halk onları gördü, birçokları da O'nu tanıdı, ve tüm kentlerden yaya olarak oraya koşup onlardan önce yetiştiler, ve O'nun yanına  toplandılar.
34. İsa da çıkınca çok halk gördü, ve onlara acıdı, çünkü çobansız koyunlar gibiydiler; ve onlara çok şeyler öğretmeye başladı.
35. Ve artık gün ilerlemiş olduğundan, öğrencileri O'na gelip, Burası ıssız bir yer, dediler, vakit de çok geç,
36. Onları salıver de çevredeki çiftliklere ve köylere gidip kendilerine ekmek alsınlar; çünkü yiyecekleri yok.
37. O da cevap verip onlara, Siz onlara yiyecek verin, dedi. Ve onlar O'na, Gidip iki yüz dinarlık ekmek alıp da onlara yedirelim mi? dediler.
38. O onlara, Kaç ekmeğiniz var? Gidin bakın, dedi. Onlar da öğrenip, Beş, dediler, ve iki balık.
39. Ve O onlara, herkesi küme küme yeşil otların üzerine oturtmalarını emretti.
40. Onlar da yüzer, ve ellişer kişilik bölükler halinde oturdular.
41. Ve beş ekmekle iki balığı alıp göğe baktı, ve kutsadı, ve ekmekleri kırdı, ve önlerine koymaları için öğrencilerine verdi; iki balığı da hepsine bölüştürdü.
42. Ve hepsi yiyip doydular.
43. Ve parçalardan ve balıklardan on iki küfe dolusu topladılar.
44. Ve ekmeklerden yiyenler beş bin kadar erkekti.
45. Ve bundan hemen sonra, kendisi halkı salarken, tekneye binip kendisinden önce karşı yakaya, Beytsayda'ya geçsinler diye öğrencilerini zorladı.
46. Ve onları salıverdikten sonra, dua etmek için dağa gitti.
47. Ve akşam olduğunda, tekne denizin ortasındaydı, ve O yalnız başına karadaydı.
48. Ve onların kürek çekmekte zorlandıklarını gördü, çünkü rüzgâr onlara karşıydı; ve gecenin dördüncü nöbeti sıralarında denizin üstünde yürüyerek onlara geldi, ve yanlarından geçmek istedi.
49. Ama onlar kendisini denizin üstünde yürümekte görünce, ruh olduğunu sandılar, ve bağırdılar;
50. Çünkü onların hepsi O'nu gördü, ve tedirgin oldular. Ve hemen onlarla konuşup, Yüreklenin, benim, korkmayın, dedi.
51. Ve onların yanına tekneye bindi; ve rüzgar dindi; onlar ise içlerinde aşırı derecede şaştılar, ve hayret ettiler.
52. Çünkü ekmek mucizesini düşünüp taşınmadılar; çünkü yürekleri katılaşmıştı.
53. Ve karşıya geçince, Genesaret ülkesine gelip kıyıya yanaştılar.
54. Ve onlar tekneden inince, O'nu hemen tanıdılar,
55. Ve koşa koşa çevredeki yörenin tümünü dolaştılar, ve O'nun nerede olduğunu işitip hastaları döşekler üzerinde oraya götürmeye başladılar.
56. Ve köylere, ya da kentlere, ya da çiftliklere, her nereye girdiyse, hastaları sokaklara yatırıyorlar, ve sadece giysisinin eteği bile olsa dokunsunlar diye O'na yalvarıyorlardı; ve O'na kaç kişi dokunduysa iyileşiyordu.
