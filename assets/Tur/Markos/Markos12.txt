1. Ve onlara benzetmelerle konuşmaya başladı: Bir adam bir bağ dikti, ve çevresine çit çekti, ve masara için yeri kazdı, ve bir kule yaptı, ve onu bağcılara kiralayıp uzak bir ülkeye gitti.
2. Ve mevsiminde, bağcılardan bağ ürününden alsın diye bağcılara bir köle gönderdi.
3. Ve onlar onu yakalayıp dövdüler, ve onu boş gönderdiler.
4. Ve onlara yine başka bir köle gönderdi; ve onu taşlayıp başından yaraladılar, ve aşağılanmış olarak onu gönderdiler.
5. Ve	yine bir	başkasını gönderdi; ve onu öldürdüler, ve başka birçoklarını; kimini dövdüler, kimini de öldürdüler.
6. Bir de sevgili oğlu vardı, Oğluma saygı gösterirler, diye onlara en son onu gönderdi.
7. Ama bağcılar birbirlerine, Mirasçı bu, dediler; gelin, onu öldürelim, ve miras bizim olur.
8. Ve onu tutup öldürdüler, ve onu bağdan dışarı attılar.
9. Bunun için bağın sahibi ne yapacak? Gelip bağcıları yok edecek, ve bağı başkalarına verecek.
10. Ve siz şu Yazı'yı okumadınız mı? Yapıcıların reddettiği taş köşenin başı oldu;
11. Rab'den oldu bu, ve gözlerimizde ne harika!
12. Ve O'nu tutuklamak istediler, ama halktan korktular; çünkü benzetmeyi kendilerine karşı söylemiş olduğunu anlamışlardı; ve O'nu bırakıp gittiler.
13. Ve O'nu kendi sözleriyle tuzağa düşürsünler diye, Ferisiler'le Hirodesçilerden bazılarını O'na gönderdiler.
14. Ve onlar gelip kendisine, Öğretmen, dediler, biliriz ki, sen gerçeksin, ve hiçbir adamı kayırmazsın; çünkü insanların şahsına bakmazsın, ama Allah'ın yolunu gerçek üzere öğretirsin; Sezar'a vergi vermek yasal mı, yoksa değil mi?
15. Verelim mi, yoksa vermeyelim mi? Ama O, onların ikiyüzlülüğünü bilerek, onlara, Neden beni deniyorsunuz? dedi; bana bir dinar getirin de göreyim.
16. Onlar da onu getirdiler. Ve onlara, Bu suret ve yazı kimindir? dedi. Ve onlar O'na, Sezar'ın, dediler.
17. Ve İsa cevap verip onlara, Sezar'ın şeylerini Sezar'a, ve Allah'ın şeylerini Allah'a verin, dedi. Onlar da O'na şaşakaldılar.
18. O zaman diriliş yoktur diyen Sadukiler O'na geldiler; ve kendisine sorup,
19. Öğretmen, dediler, Musa bize yazdı: Eğer bir adamın kardeşi ölüp karısını bırakır, ve çocuk bırakmazsa, kardeşi onun karısını alıp kardeşine tohum yetiştirsin.
20. Şimdi yedi kardeş vardı; ve birincisi bir karı aldı, ve ölüp tohum bırakmadı.
21. İkincisi de onu aldı, ve öldü, o da tohum bırakmadı; üçüncüsü de öyle.
22. Yedisi de onu alıp tohum bırakmadı; hepsinden sonra kadın da öldü.
23. Bunun için dirilişte, dirildiklerinde, bunlardan kimin karısı olacak? çünkü yedisi de onu kendine karı olarak aldı.
24. İsa da cevap verip onlara, Ne Yazılar'ı ne de Allah'ın kudretini biliyorsunuz, dedi; yanılmanızın nedeni de bu değil mi?
25. Çünkü ölüler arasından dirildikleri zaman, ne evlenirler, ne de evlendirilirler, ama gökteki melekler gibidirler.
26. Ama ölülerin dirilmesi konusuna gelince, Musa'nın kitabında, Allah'ın ona çalıda, Ben İbrahim'in Allah'ı, ve İshak'ın Allah'ı, ve Yakup'un Allah'ıyım, diyerek nasıl konuştuğunu okumadınız mı?
27. O ölülerin Allah'ı değil, dirilerin Allah'ıdır; onun için siz çok yanılıyorsunuz.
28. Ve yazıcılardan biri gelip tartışmalarını dinledi, ve onlara güzel bir cevap verdiğini görüp O'na, Tüm emirlerin birincisi hangisidir? diye sordu.
29. Ve İsa ona cevap verdi: Tüm emirlerin birincisi şudur: Dinle, ey İsrail, Allah'ımız Rab tek Rab'dir.
30. Ve Allah'ın Rab'bi tüm yüreğinle, ve tüm canınla, ve tüm aklınla, ve tüm gücünle seveceksin; birinci emir budur.
31. Ve buna benzeyen ikincisi şudur: Komşunu kendin gibi seveceksin. Bunlardan daha büyük başka bir emir yoktur.
32. Ve yazıcı O'na, Çok iyi, Öğretmen, dedi, gerçeği söyledin; çünkü tek bir Allah vardır; ve O'ndan başkası yoktur;
33. Ve O'nu tüm yürekle, ve tüm anlayışla, ve tüm canla, ve tüm güçle sevmek, komşuyu da kendi gibi sevmek bütün olarak yakılan sunuların ve kurbanların hepsinden daha fazladır.
34. İsa da onun akıllıca cevap verdiğini görünce kendisine, Sen Allah'ın Krallığı'ndan uzak değilsin, dedi. Bundan sonra hiçbir adam O'na soru sormaya cesaret edemedi.
35. Ve İsa tapınakta öğretirken cevap verip dedi ki, Yazıcılar nasıl, Mesih Davut'un Oğlu'dur derler?
36. Çünkü Davut'un kendisi Kutsal Ruh'la demişti: RAB Rabbim'e dedi ki, Ben düşmanlarını senin ayaklarına basamak yapıncaya dek sağımda otur.
37. Davut'un kendisi O'na Rab diyor; ve öyleyse, nasıl onun oğlu olur? Ve halk yığınları O'nu sevinçle dinliyordu.
38. Ve öğretisinde onlara dedi ki, Uzun kaftanlarla dolaşmayı, ve çarşılarda selamları,
39. Ve havralarda baş kürsüleri, ve şölenlerde en üst odaları seven yazıcılardan sakının;
40. Onlar dul kadınların evlerini yutarlar, ve gösteriş için uzun dualar ederler; bu kişilerin cezası daha da ağır olacak.
41. Ve İsa, bağış kutusunun karşısında oturmuş, halkın kutuya nasıl para attığına bakıyordu; ve birçok zengin kişi çok attılar.
42. Ve fakir bir dul kadın geldi, ve bir kuruş değerinde iki bakır attı.
43. Ve öğrencilerini yanına çağırıp onlara, Doğrusu size derim ki, dedi, Bu fakir dul kadın kutuya atanların hepsinden daha çok attı,
44. Çünkü onların hepsi bolluklarından attılar; ama o yoksulluğundan, nesi varsa, tüm geçimliğini attı.
