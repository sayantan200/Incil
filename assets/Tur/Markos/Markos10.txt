1. Ve oradan kalkıp Ürdün'ün ötesinden Yahudiye sınırlarına geldi; ve yanına halk yine toplandı; ve adet edindiği gibi yine onlara öğretiyordu.
2. Ve Ferisiler yanına gelip O'nu deneyerek kendisine sordular: Bir erkeğin karısını boşaması yasal mıdır?
3. O da cevap verip onlara, Musa size ne emretti? dedi.
4. Ve onlar, Musa bir boşanma belgesi yazmaya, ve kadını boşamaya izin vermiştir, dediler.
5. Ve İsa cevap verip onlara, Yüreklerinizin katılığından ötürü size bu buyruğu yazdı, dedi.
6. Ama yaratılışın başlangıcından beri, Allah onları erkek ve dişi yarattı.
7. Bu nedenle bir adam babasını ve annesini bırakacak, ve karısına yapışacak;
8. Ve ikisi tek et beden olacak, şöyle ki, onlar artık iki değil, tek et bedendir.
9. Onun için, Allah'ın birleştirdiğini insan ayırmasın.
10. Ve evde öğrencileri bu konu üzerinde ona yine sordular.
11. O da onlara, Her kim karısını boşar, ve başkasıyla evlenirse, ona karşı zina eder, dedi.
12. Ve eğer bir kadın kocasını boşar, ve başkasıyla evlenirse, zina eder.
13. Ve onlara dokunsun diye kendisine genç çocuklar getirdiler; ve öğrencileri onları getirenleri azarladılar.
14. Ama İsa bunu görünce gücendi, ve onlara, Küçük çocukları bırakın bana gelsinler, dedi, ve onları engellemeyin; çünkü Allah'ın Krallığı böylelerindendir.
15. Doğrusu size derim ki, Her kim Allah'ın Krallığı'nı bir küçük çocuk gibi kabul etmezse, içine girmeyecektir.
16. Ve onları kucağına aldı, ellerini üzerlerine koydu, ve onları kutsadı.
17. Ve yola çıkarken, biri koşarak geldi, ve O'na diz çöküp kendisine sordu: İyi öğretmen, sonsuz yaşamı miras almak için ne yapayım?
18. Ve İsa ona, Niçin bana iyi diyorsun? dedi; birden başka iyi olan yok, o da Allah'tır.
19. Emirleri bilirsin: Zina etme, Öldürme, Çalma, Yalan tanıklık etme, Hak yeme, Babana ve annene saygı göster.
20. O da cevap verip O'na, Öğretmen, bunların hepsini gençliğimden beri tuttum, dedi.
21. O zaman İsa ona bakıp onu sevdi, ve kendisine, Bir tek şeyin eksik, dedi; git, neyin varsa sat, ve fakirlere ver, ve gökte hazinen olacaktır; ve gel, çarmıhı yüklen, ve beni izle.
22. Ve bu söz üzerine adamın yüzü bozuldu, ve kederli gitti; çünkü çok malı vardı.
23. Ve İsa çevreye bakıp öğrencilerine, Varlıklı kişiler Allah'ın Krallığı'na ne kadar güçlükle girecekler! dedi.
24. Ve öğrenciler O'nun sözlerine şaştılar. Ama İsa yine cevap verip onlara, Çocuklar, dedi, zenginliğe güvenenlerin Allah'ın Krallığı'na girmesi ne güçtür!
25. Devenin iğne deliğinden geçmesi, zengin adamın Allah'ın Krallığı'na girmesinden daha kolaydır.
26. Ve onlar büsbütün şaşırdılar, birbirlerine, Öyleyse kim kurtulabilir? diyorlardı.
27. Ve İsa onlara bakarak, İnsanlar indinde bu imkânsız, ama Allah indinde değil, çünkü Allah indinde her şey mümkündür, dedi.
28. O zaman Petrus O'na, İşte, biz her şeyi bıraktık, ve senin ardından geldik, demeye başladı.
29. Ve İsa cevap verip, Doğrusu size derim ki, dedi, Benim ve İncil'in uğruna evini, ya da kardeşlerini, ya da kız kardeşlerini, ya da babasını, ya da annesini, ya da karısını, ya da çocuklarını, ya da tarlalarını bırakan hiç adam yoktur ki,
30. Şimdi, bu zamanda, zulümlerle birlikte yüz kat almasın: evler, ve kardeşler, ve kız kardeşler, ve anneler, ve çocuklar, ve tarlalar; ve gelecek dünyada sonsuz yaşam.
31. Ama birçok birinciler sonuncu olacak; ve sonuncular birinci.
32. Ve yolda olup Yeruşalim'e çıkıyorlardı; ve İsa önlerinden gidiyordu; ve şaşırmışlardı; ve ardından giderken korkuyorlardı. Ve yine Onikiler'i yanına alıp kendisine olacak şeyleri onlara anlatmaya başladı:
33. İşte, dedi, Yeruşalim'e çıkıyoruz; ve İnsanoğlu baş kâhinlere ve yazıcılara teslim edilecek; O'nu ölüme mahkum edecekler, ve O'nu Centiller'e teslim edecekler;
34. Ve O'nunla alay edecek, ve O'nu kamçılayacak, ve üzerine tükürecek, ve O'nu öldürecekler; üçüncü gün de O dirilecek.
35. Ve Zebedi'nin oğulları Yakup ile Yuhanna O'na yaklaşıp, Öğretmen, senden her ne dilersek bize yapmanı istiyoruz, dediler.
36. Ve O onlara, Sizin için ne yapmamı istiyorsunuz? dedi.
37. Onlar kendisine, Bize bağışla da, senin yüceliğinde birimiz sağında, ve öbürümüz solunda oturalım, dediler.
38. Ama İsa onlara, Siz ne dilediğinizi bilmiyorsunuz, dedi; benim içtiğim kâseden siz içebilir misiniz? Ve vaftiz olduğum vaftizle siz vaftiz olabilir misiniz?
39. Onlar da O'na, Olabiliriz, dediler. Ve İsa onlara, İçtiğim kâseden gerçekten içeceksiniz; ve vaftiz olduğum vaftizle vaftiz olacaksınız, dedi;
40. Ama sağımda ve solumda oturmayı vermek benim elimde değil; ama kimler için hazırlandıysa onlara verilecektir.
41. Ve on öğrenci bunu işitince, Yakup'la Yuhanna'ya gücenmeye başladılar.
42. Ama İsa onları yanına çağırıp kendilerine, Bilirsiniz ki, dedi, Centiller'in önderleri sayılanlar, onların üzerinde egemenlik sürerler; ve büyükleri onlar üzerinde yetki kullanırlar.
43. Ama sizin aranızda böyle olmayacak; ama aranızda her kim büyük olmak isterse, hizmetçiniz olacak;
44. Ve sizden her kim birinci olmak isterse, hepsinin kölesi olacak.
45. Çünkü İnsanoğlu bile hizmet edilmeye değil, hizmet etmeye, ve birçokları için hayatını fidye olarak vermeye geldi.
46. Ve Eriha'ya geldiler; ve O, öğrencileri ve büyük bir kalabalıkla Eriha'dan çıkarken, Timeos oğlu kör Bartimeos yol kenarında oturup dileniyordu.
47. Ve Nasıralı İsa olduğunu duyunca, Ey İsa, Davut Oğlu, bana merhamet et, diye bağırmaya başladı.
48. Ve sussun diye birçok kimse onu azarladı; ama o daha çok bağırdı; Ey Davut Oğlu, bana merhamet et.
49. Ve İsa durup çağrılmasını emretti. Ve kör adamı çağırıp ona, Hatırını hoş tut, kalk; seni çağırıyor, dediler.
50. O da abasını atarak kalktı ve İsa'ya geldi.
51. Ve İsa cevap verip ona, Sana ne yapmamı istiyorsun? dedi. Kör adam O'na, Ya Rab, gözlerim görsün, dedi.
52. İsa da ona, Git; imanın seni iyileştirdi, dedi. Ve hemen gözleri gördü, ve yolda İsa'nın ardı sıra gitti.
