1. Ve onlara, Doğrusu size derim ki, dedi, Burada duranlar arasında, Allah'ın Krallığı'nın kudretle geldiğini görmeden ölümü tatmayacak olanlar vardır.
2. Ve altı gün sonra İsa Petrus'u, ve Yakup'u, ve Yuhanna'yı yanına aldı, ve onları ayrı olarak, tek başlarına, yüksek bir dağa çıkardı; ve önlerinde görünümü değişti.
3. Ve giysileri parlak, kar gibi aşırı derecede beyaz oldu; yeryüzünde hiçbir çamaşırcı onları öyle beyazlatamaz.
4. Ve onlara Musa'yla birlikte İlyas göründü; ve İsa'yla konuşuyorlardı.
5. Ve Petrus cevap verip İsa'ya, Rabbi, burada bulunmamız iyidir, dedi; ve üç çadır kuralım: biri sana, ve biri Musa'ya, ve biri İlyas'a.
6. Çünkü ne söyleyeceğini bilmiyordu; çünkü çok korkmuşlardı.
7. Ve bir bulut gelip onlara gölge saldı; ve buluttan bir ses gelip, Sevgili Oğlum budur, O'nu dinleyin, dedi.
8. Ve birden çevrelerine bakıp yalnız İsa'dan başka artık yanlarında hiçbir adamı görmediler.
9. Ve dağdan inerlerken, İnsanoğlu ölüler arasından dirilinceye dek gördükleri şeyleri hiçbir adama söylememeleri için onları uyardı.
10. Onlar da bu sözü aralarında saklayıp ölüler arasından dirilmenin ne anlama gelebileceğini birbirlerine soruyorlardı.
11. Ve O'na, Yazıcılar neden önce İlyas'ın gelmesi gerektiğini söylüyorlar? diye sordular.
12. O da cevap verip onlara bildirdi: Gerçekten, önce İlyas gelip her şeyi yerine koyar; ve nasıl İnsanoğlu hakkında yazılıdır ki, çok acı çekip hiçe sayılacaktır.
13. Ama size derim ki, Gerçekten İlyas gelmiştir, ve kendisine ilişkin yazılmış olduğu gibi, ona her ne istedilerse yaptılar.
14. Ve öğrencilerinin yanına geldiğinde, onların çevresinde büyük bir kalabalık, ve onlarla tartışan yazıcılar gördü.
15. Ve hemen tüm halk O'nu görünce büyük bir şaşkınlığa düştü, ve yanına koşup O'nu selamladı.
16. Ve yazıcılara sordu: Onlarla ne tartışıyorsunuz?
17. Ve kalabalıktan biri cevap verip, Öğretmen, dedi, kendisinde dilsiz bir ruh olan oğlumu sana getirdim;
18. Ve onu her nerede yakalarsa kendisini yırtıyor; ve o köpürüyor, ve dişlerini gıcırdatıyor, ve kaskatı kesiliyor; ve onu kovsunlar diye öğrencilerine söyledim; ama yapamadılar.
19. O da ona cevap verip, Ey imansız kuşak, dedi, ne zamana dek sizinle birlikte olacağım? Ne zamana dek size katlanacağım? Onu bana getirin.
20. Ve onu kendisine getirdiler; ve O'nu görünce, ruh hemen onu yırttı; ve yere düştü, ve köpürerek yuvarlanıyordu.
21. Ve babasına sordu: Bu, onun başına geleli ne kadar oldu? O da, Çocukluktan beri, dedi.
22. Ve onu helâk etmek için birçok kez onu ateşe ve suya attı; ama eğer bir şey yapabilirsen, bize acı, ve bize yardım et.
23. İsa ona, Eğer iman edebilirsen, iman edene her şey mümkündür, dedi.
24. Ve çocuğun babası hemen bağırdı, ve gözyaşıyla, Ya Rab, iman ediyorum; imansızlığıma yardım et, dedi.
25. İsa, halkın koşuşup geldiğini görünce, kirli ruhu azarlayıp ona, Sana emrediyorum, dilsiz ve sağır ruh, çık ondan, ve ona bir daha girme, dedi.
26. Ve ruh bağırdı, ve onu çok yırttı, ve ondan çıktı; ve ölü gibi oldu; öyle ki, birçokları, Öldü, diyorlardı.
27. Ama İsa onu elinden tutup kaldırdı; o da kalktı.
28. Ve eve girdiğinde öğrencileri ayrı olarak O'na sordular: Biz onu niçin kovamadık?
29. O da onlara, Bu cins, duadan ve oruçtan başka hiçbir şeyle çıkamaz, dedi.
30. Ve oradan ayrılıp Celile'den geçtiler; ve hiçbir adamın bunu bilmesini istemiyordu.
31. Çünkü öğrencilerine öğretip onlara şöyle diyordu: İnsanoğlu insanların eline teslim edilecek, ve O'nu öldürecekler; ve öldürüldükten sonra, üçüncü gün dirilecek.
32. Ama onlar bu sözü anlamıyor, O'na sormaya da korkuyorlardı.
33. Ve Kefernahum'a geldi; ve evdeyken onlara sordu: Yolda aranızda neyi tartışıyordunuz?
34. Onlar ise sustular; çünkü yolda aralarında en büyük kim olacağını tartışmışlardı.
35. Ve oturup Onikiler'i çağırdı, ve onlara, Eğer bir adam birinci olmak isterse, hepsinin sonuncusu, ve hepsinin hizmetçisi olacaktır, dedi.
36. Ve bir çocuğu alıp onu ortalarında durdurdu; ve onu kucağına alıp onlara,
37. Her kim bunun gibi çocuklardan birini benim adıma kabul ederse, beni kabul eder, dedi; ve her kim beni kabul ederse, beni değil, beni göndereni kabul eder.
38. Ve Yuhanna O'na cevap verip, Öğretmen, dedi, senin adınla iblisleri kovan birini gördük, ve ardımızca gelmiyor; ve ardımızca gelmediği için ona engel olduk.
39. Ama İsa, Ona engel olmayın, dedi; çünkü benim adımla mucize yapıp da hemen ardından benim hakkımda kötü konuşabilecek hiçbir adam yoktur.
40. Çünkü bize karşı olmayan, bizden yanadır.
41. Çünkü, Mesih'e ait olduğunuz için her kim benim adımla sizlere bir bardak su içirirse, doğrusu size derim ki, karşılığını kaybetmeyecektir.
42. Ve bana iman eden bu küçüklerden birini her kim sürçtürürse, boynuna büyük bir değirmen taşı takılıp denize atılması kendisi için daha iyidir.
43. Ve eğer elin seni sürçtürürse, onu kes; senin için çolak olarak yaşama girmek, iki el sahibi olarak cehenneme, sönmez ateşe gitmekten daha iyidir.
44. Orada onların kurdu ölmez, ve ateş sönmez.
45. Ve eğer ayağın seni sürçtürürse, onu kes; senin için topal olarak yaşama girmek, iki ayak sahibi olarak cehenneme, sönmez ateşe atılmaktan daha iyidir.
46. Orada onların kurdu ölmez, ve ateş sönmez.
47. Ve eğer gözün seni sürçtürürse, onu çıkar; senin için Allah'ın Krallığı'na tek gözle girmek, iki göz sahibi olarak cehennem ateşine atılmaktan daha iyidir.
48. Orada onların kurdu ölmez, ve ateş sönmez.
49. Çünkü herkes ateşle tuzlanacak, ve her kurban tuzla tuzlanacaktır.
50. Tuz iyidir; ama eğer tuz tuzluluğunu kaybederse, ona neyle tat verirsiniz? İçinizde tuz olsun, ve birbirinizle barış içinde olun.
