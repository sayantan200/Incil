1. Bundan sonra Yahudiler'in bir bayramı vardı; ve İsa Yeruşalim'e çıktı.
2. Şimdi Yeruşalim'de koyun çarşısı yanında, İbrani dilinde Beytesta denilen beş eyvanlı bir havuz vardır.
3. Bunlarda, kör, topal, beden üyeleri kurumuş kudretsiz halktan büyük bir kalabalık yatıyor, suyun çalkalanmasını bekliyordu.
4. Çünkü zaman zaman bir melek havuzun içine iner suyu çalkalardı; ve su çalkalandıktan sonra içine ilk giren tutulduğu herhangi bir illetten iyileşirdi.
5. Ve orada otuz sekiz yıldan beri hastalık çeken bir adam vardı.
6. İsa onu yatmakta görüp onun uzun zamandır bu durumda olduğunu bilerek ona, İyi olmak ister misin? dedi.
7. Kudretsiz adam O'na cevap verdi: Efendi, su çalkalandığı zaman beni havuza koyacak adamım yok; ve ben gelirken başkası benden önce iniyor.
8. İsa ona, Kalk, döşeğini kaldır, ve yürü, dedi.
9. Ve adam hemen iyi oldu, ve döşeğini kaldırıp yürüdü; ve o günde Şabat vardı.
10. Bunun için Yahudiler iyileşene, Bugün Şabat günü; döşeğini kaldırman yasal değildir, dediler.
11. O onlara cevap verdi: Ben iyi eden, O bana, Döşeğini kaldır, ve yürü, dedi.
12. O zaman ona sordular: Sana, Döşeğini kaldır, ve yürü, diyen adam kim?
13. Ve iyileşen adam O'nun kim olduğunu bilmiyordu; çünkü o yerde kalabalık olduğundan İsa çekilmişti.
14. Bundan sonra İsa onu tapınakta bulup kendisine, Bak, iyi oldun; artık günah işleme ki başına daha kötü bir şey gelmesin, dedi.
15. Adam gidip kendisini iyi edenin İsa olduğunu Yahudiler'e bildirdi.
16. Ve bu yüzden Yahudiler İsa'ya zulmediyor, ve O'nu öldürmeye çalışıyorlardı, çünkü bu şeyleri Şabat gününde yapmıştı.
17. Ama İsa onlara cevap verdi: Babam şimdiye dek çalışmaktadır, ben de çalışıyorum.
18. İşte bu yüzden Yahudiler O'nu öldürmeye daha çok çalışıyorlardı, çünkü yalnız Şabat gününü bozmakla kalmamıştı, aynı zamanda Allah'ın kendi Babası olduğunu söyleyerek kendisini Allah'a eşit kılıyordu.
19. O zaman İsa cevap verip onlara, Doğrusu, doğrusu, size derim ki, dedi, Baba'nın yaptığını gördüğü şeyden başka Oğul kendiliğinden hiçbir şey yapamaz; çünkü O ne şeyler yaparsa, Oğul da onları öylece yapar.
20. Çünkü Baba Oğul'u sever ve yaptığı şeylerin hepsini O'na gösterir; ve sizler şaşasınız diye O'na bunlardan daha büyük işler de gösterecektir.
21. Çünkü Baba nasıl ölüleri kaldırıp onları diri ediyorsa; Oğul da dilediği kimseleri öylece diri eder.
22. Çünkü Baba hiçbir adamı yargılamaz, ama tüm yargılamayı Oğul'a vermiştir;
23. Öyle ki, herkes Baba'ya saygı gösterdiği gibi Oğul'a saygı göstersin. Oğul'a saygı göstermeyen, O'nu gönderen Baba'ya saygı göstermez.
24. Doğrusu, doğrusu, size derim ki, Benim sözümü dinleyenin ve beni gönderene iman edenin sonsuz yaşamı vardır, ve mahkûmiyete gelmez; ama ölümden yaşama geçmiştir.
25. Doğrusu, doğrusu, size derim ki, Ölülerin Allah'ın Oğlu'nun sesini işitecekleri saat geliyor, ve şimdidir; ve işitenler yaşayacaklar.
26. Çünkü Baba'nın kendisinde yaşam olduğu gibi; böylece Oğul'a da kendisinde yaşam olmayı verdi.
27. Ve O'na yargı uygulama yetkisini de verdi, çünkü O İnsanoğlu'dur.
28. Buna şaşmayın; çünkü saat geliyor ki, mezarda olanların hepsi O'nun sesini işitecekler,
29. Ve iyilik yapanlar yaşam dirilişine, ve kötülük yapanlar yargı dirilişine çıkacaklar.
30. Ben kendiliğimden hiçbir şey yapamam, işittiğim gibi yargılarım; ve benim yargım adildir; çünkü ben kendi isteğimi değil, beni gönderen Baba'nın isteğini ararım.
31. Eğer kendim için ben tanıklık edersem, tanıklığım doğru değildir.
32. Benim için tanıklık eden başka biri vardır; ve O'nun benim için ettiği tanıklığın doğru olduğunu biliyorum.
33. Siz Yahya'ya gönderdiniz, o da gerçeğe tanıklık etti.
34. Bense insandan tanıklık kabul etmem; ama kurtulasınız diye bu şeyleri söylüyorum.
35. O, yanan ve parlayan bir ışıktı; siz de onun ışığında bir süre için sevinmek istediniz.
36. Ama benim, Yahya'nınkinden daha büyük tanıklığım var; çünkü tamamlamam için Baba'nın bana verdiği işler, şu yaptığım işler, beni Baba'nın gönderdiğine tanıklık ediyor.
37. Beni gönderen Baba'nın kendisi de benim için tanıklık etmiştir. Siz hiçbir zaman ne O'nun sesini işittiniz, ne de O'nun şeklini gördünüz.
38. Ve O'nun sözü içinizde kalmıyor; çünkü O'nun gönderdiği kişiye iman etmiyorsunuz.
39. Yazılar'ı araştırın; çünkü onlarda sonsuz yaşama sahip olduğunuzu sanıyorsunuz; bana tanıklık eden de onlardır.
40. Ve siz, yaşamınız olsun diye, bana gelmek istemiyorsunuz.
41. İnsanlardan yücelik kabul etmiyorum.
42. Ama sizi biliyorum, içinizde Allah'ın sevgisi yoktur.
43. Ben Babam'ın adına geldim, ve beni kabul etmiyorsunuz; eğer başka biri kendi adına gelirse, onu kabul edeceksiniz.
44. Birbirinizden onur kabul eden ve tek olan Allah'tan gelen onuru aramayan sizler nasıl iman edebilirsiniz?
45. Sanmayın ki, sizi Baba'nın önünde suçlayacağım, sizi suçlayan biri var, yani kendisine güvendiğiniz Musa.
46. Çünkü Musa'ya iman etmiş olsaydınız, bana da iman ederdiniz; çünkü o benim hakkımda yazmıştır.
47. Ama onun yazılarına iman etmezseniz, benim sözlerime nasıl iman edeceksiniz?
