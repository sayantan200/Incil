1. Bu şeyleri size, sürçmeyesiniz diye söyledim.
2. Sizi havra dışı edecekler. Evet, saat geliyor ki, sizi her kim öldürürse Allah'a hizmet ettiğini sanacak.
3. Ve bu şeyleri size yapacaklar, çünkü ne Baba'yı tanıdılar, ne de beni.
4. Ama size bu şeyleri bildirdim, öyle ki, saati gelince bu şeyleri size söylediğimi hatırlayasınız. Ve size bu şeyleri başlangıçta söylemedim, çünkü sizinle birlikteydim.
5. Ama şimdi beni gönderene gidiyorum; ve içinizden hiçbiri bana, Nereye gidiyorsun? diye sormuyor.
6. Ama size bu şeyleri söylediğim için yüreğinizi elem doldurdu.
7. Yine de size gerçeği söylüyorum; Gitmem sizin için yararlıdır; çünkü gitmezsem Tesellici size gelmez; ama gidersem, O'nu size gönderirim.
8. Ve O gelince dünyayı günah için, ve doğruluk için, ve yargı için azarlayacaktır.
9. Günah için, çünkü bana iman etmezler.
10. Doğruluk için, çünkü Babam'a gidiyorum, ve artık beni görmezsiniz.
11. Yargı için, çünkü bu dünyanın reisi yargılandı.
12. Size söyleyecek daha çok şeyim var, ama şimdi bunlara dayanamazsınız.
13. Ama O, Gerçek Ruhu, gelince, sizi tüm gerçeğe yöneltecek; çünkü kendiliğinden konuşmayacak; ama her ne işitirse, onu söyleyecek; ve gelecek şeyleri size bildirecek.
14. O beni yüceltecek; çünkü benim olandan alacak ve size bildirecek.
15. Baba'nın her nesi varsa benimdir; bu nedenle benim olandan alıp size bildirecek dedim.
16. Kısa bir süre, ve beni görmeyeceksiniz; ve yine, kısa bir süre, ve beni göreceksiniz, çünkü Baba'ya gidiyorum.
17. O zaman öğrencilerinden bazıları birbirlerine dediler ki, Bu bize dediği nedir? Kısa bir süre, ve beni görmeyeceksiniz; ve yine, kısa bir süre, ve beni göreceksiniz; ve, Çünkü Baba'ya gidiyorum.
18. Bunun için, Bu, Kısa bir süre, dediği nedir? Söylediklerini anlamıyoruz, diyorlardı.
19. Şimdi İsa kendisine soru sormak istediklerini biliyordu, ve onlara dedi ki, Kısa bir süre, ve beni görmeyeceksiniz; ve yine, kısa bir süre, ve beni göreceksiniz, dediğim bu söz için mi birbirinize soruyorsunuz?
20. Doğrusu, doğrusu, size derim ki, Siz ağlayıp dövüneceksiniz, ama dünya sevinecektir; ve üzüntü çekeceksiniz, ama üzüntünüz sevince dönüşecek.
21. Kadın doğuracağı zaman ağrı çeker, çünkü saati gelmiştir; ama çocuğu doğurunca, dünyaya bir insan doğmasının sevinciyle artık acıyı anımsamaz.
22. Bunun için siz de şimdi üzüntü çekiyorsunuz; ama sizi yine göreceğim, ve yüreğiniz sevinecek, ve sevincinizi hiçbir adam sizden almaz.
23. Ve o günde benden hiçbir şey sormayacaksınız. Doğrusu, doğrusu, size derim ki, Baba'dan benim adımla her ne dilerseniz, size verecektir.
24. Şimdiye dek benim adımla bir şey dilemediniz; dileyin, ve alacaksınız, öyle ki, sevinciniz tamamlansın.
25. Size bu şeyleri mesellerle anlattım; ama saat geliyor ki, size artık mesellerle konuşmayacağım, ama size Baba hakkında açık bilgi vereceğim.
26. O günde benim adımla dileyeceksiniz; ve size, sizin için Baba'dan istekte bulunacağım demem;
27. Zira Baba'nın kendisi sizi seviyor, çünkü beni sevdiniz, ve Allah'tan çıktığıma iman ettiniz.
28. Ben Baba'dan çıktım, ve dünyaya geldim; yine dünyayı bırakıp Baba'ya gidiyorum.
29. Öğrencileri O'na, İşte, şimdi açıkça konuşuyorsun, ve hiç mesel kullanmıyorsun.
30. Şimdi anlıyoruz ki, her şeyi biliyorsun, ve hiçbir adamın sana soru sormasına ihtiyacın yoktur; Allah'tan çıktığına bunun için iman ediyoruz.
31. İsa onlara cevap verdi: Şimdi iman ediyor musunuz?
32. İşte, sizin, her adam kendininkilere, dağılacağınız ve beni yalnız bırakacağınız saat geliyor, geldi bile; ve yine de ben yalnız değilim, çünkü Baba benimle birliktedir.
33. Bende esenliğiniz olsun diye size bu şeyleri söyledim. Dünyada sıkıntınız olacak; ama yüreklenin, ben dünyayı yendim.
