1. Yüreğiniz sıkılmasın; siz Allah'a iman edersiniz, bana da iman edin.
2. Babam'ın evinde çok konut var; öyle olmasa size söylerdim. Size yer hazırlamaya gidiyorum.
3. Ve gidip size yer hazırlarsam, siz de benim bulunduğum yerde olasınız diye, yine gelip sizi yanıma alacağım.
4. Ve benim nereye gittiğimi biliyorsunuz, ve yolu biliyorsunuz.
5. Tomas O'na, Ya Rab, senin nereye gideceğini bilmiyoruz, ve yolu nasıl bilebiliriz? dedi.
6. İsa ona, Yol, gerçek, ve yaşam benim, dedi; benim aracılığım olmadan Baba'ya hiçbir adam gelmez.
7. Eğer beni tanımış olsaydınız, Babam'ı da tanırdınız; ve artık O'nu tanıyorsunuz, ve O'nu gördünüz.
8. Filipus O'na, Ya Rab, Baba'yı bize göster, ve bu bize yeter, dedi.
9. İsa ona, Ey Filipus, dedi, bunca zamandır sizinle birlikteyim, ve beni daha tanımadın mı? Beni görmüş olan, Baba'yı görmüştür; ve sen nasıl, Bize Baba'yı göster, diyorsun?
10. Benim Baba'da, Baba'nın da bende olduğuna inanmıyor musun? size söylediğim sözleri kendiliğimden söylemiyorum; ama bende yaşayan Baba'nın kendisi işleri yapıyor.
11. Bana inanın ki ben Baba'dayım, Baba da bendedir; hiç değilse bu işlerden dolayı bana inanın.
12. Doğrusu, doğrusu, size derim ki, Bana iman eden, yaptığım işleri kendisi de yapacaktır; bunlardan daha büyüklerini de yapacaktır; çünkü ben Babam'a gidiyorum.
13. Ve benim adımla her ne dilerseniz yapacağım; öyle ki, Baba Oğul'da yüceltilsin.
14. Eğer benim adımla bir şey dilerseniz, ben onu yapacağım.
15. Eğer beni seviyorsanız, emirlerimi tutun.
16. Ben de Baba'dan dileyeceğim, ve O sonsuza dek sizinle birlikte kalsın diye size başka bir Tesellici,
17. Yani Gerçek Ruhu'nu verecek; dünya O'nu kabul edemez, çünkü O'nu ne görür, ne de tanır; ama siz O'nu tanırsınız, çünkü O sizinle kalıyor, ve içinizde olacaktır.
18. Sizi öksüz bırakmayacağım, size geleceğim.
19. Az bir zaman daha ve dünya artık beni görmez; ama siz beni görürsünüz; ben yaşadığım için, siz de yaşayacaksınız.
20. O günde bileceksiniz ki, ben Babam'dayım, ve siz bendesiniz, ve ben sizdeyim.
21. Emirlerim kendinde olup onları tutan, beni seven odur; ve beni seven Babam tarafından sevilecektir, ben de onu seveceğim, ve kendimi ona göstereceğim.
22. Yahuda -İskariyot değil- O'na, Ya Rab, dedi, nasıl olur da kendini dünyaya göstermeyip bize göstereceksin?
23. İsa cevap verip ona dedi ki, Eğer bir adam beni severse, sözlerimi tutacak; Babam da onu sevecek, ve biz ona gelip onunla birlikte konut kuracağız.
24. Beni sevmeyen, sözlerimi tutmaz; ve işittiğiniz söz benim değil, beni gönderen Baba'nındır.
25. Ben daha yanınızdayken size bu şeyleri söyledim.
26. Ama Baba'nın benim adımla göndereceği Tesellici, ki Kutsal Ruh'tur, size tüm şeyleri öğretecek, ve size tüm şeyleri, her ne söyledimse, hatırlatacaktır.
27. Size esenlik bırakıyorum, size kendi esenliğimi veriyorum; ben size dünyanın verdiği gibi vermiyorum. Yüreğiniz sıkılmasın, ve korkmasın.
28. Size, Giderim, ve size yine gelirim, dediğimi işittiniz. Eğer beni sevseydiniz, Baba'ya gidiyorum, dediğim için sevinirdiniz; çünkü Babam benden büyüktür.
29. Ve bunu size şimdi, olmadan önce söyledim, öyle ki, olunca iman edesiniz.
30. Artık sizinle çok konuşmayacağım; çünkü bu dünyanın reisi geliyor, ve bende onun hiçbir şeyi yoktur.
31. Ama dünya bilsin ki, ben Baba'yı severim; ve Baba'nın bana emrettiği gibi, öyle ederim. Kalkın, buradan gidelim.
