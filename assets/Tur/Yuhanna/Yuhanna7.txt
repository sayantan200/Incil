1. Bu şeylerden sonra İsa Celile'de geziyordu; çünkü, Yahudiler O'nu öldürmeye çalıştıkları için, Yahudiye'de gezmek istemiyordu.
2. Şimdi Yahudiler'in Çardak Bayramı yaklaşmıştı.
3. Bunun için kardeşleri O'na, Buradan çık, ve Yahudiye'ye git, dediler, öyle ki, öğrencilerin de yaptığın işleri görsünler.
4. Çünkü kendisinin açıkça tanınmasını isteyen hiçbir adam gizlide bir şey yapmaz. Eğer sen bu şeyleri yapıyorsan, kendini dünyaya göster.
5. Çünkü kardeşleri bile O'na iman etmiyorlardı.
6. O zaman İsa onlara, Benim zamanım daha gelmedi, dedi; ama sizin zamanınız her zaman hazırdır.
7. Dünya sizden nefret edemez, ama benden nefret eder, çünkü ben onun hakkında, işlerinin kötü olduğuna tanıklık ediyorum.
8. Siz bu bayrama çıkın, ben bu bayrama daha çıkmam, çünkü benim zamanım daha dolmadı.
9. Onlara bu sözleri söyleyerek daha Celile'de kaldı.
10. Ne var ki, kardeşleri bayrama çıkınca, o zaman kendisi de, açıkça değil, gizlice imiş gibi çıktı.
11. O zaman Yahudiler O'nu bayram yerinde arıyor ve, O nerede? diyorlardı.
12. Ve halk arasında kendisi için çok mırıldanmalar oldu; çünkü bazıları, İyi adamdır, diyordu; başkaları, Hayır, ama halkı saptırıyor, diyorlardı.
13. Ama Yahudiler'in korkusundan hiçbir adam O'ndan açıkça söz etmiyordu.
14. Şimdi bayramın yarısı geçince, İsa tapınağa çıkıp öğretmeye koyuldu.
15. Ve Yahudiler şaşırdılar, Bu adam öğrenim görmeden nasıl bilgili olabilir? dediler.
16. İsa onlara cevap verip, Benim öğretim benim değil, beni gönderenindir, dedi.
17. Eğer bir adam O'nun isteğini uygulamak isterse, bu öğretinin Allah'tan mı olduğunu, yoksa kendiliğimden mi konuştuğumu bilecektir.
18. Kendiliğinden konuşan kendi yüceliğini arar, ama kendisini gönderenin yüceliğini arayan, o doğrudur, ve onda haksızlık yoktur.
19. Musa size yasayı vermedi mi? yine de hiçbiriniz yasayı uygulamıyorsunuz. Neden beni öldürmeye çalışıyorsunuz?
20. Halk cevap verip, Sende bir iblis var, dedi; kim seni öldürmeye çalışıyor?
21. İsa cevap verip onlara, Ben bir iş yaptım, ve hepiniz şaşkına döndünüz, dedi.
22. Bunun için Musa size sünneti verdi; (Musa'dan olduğu için değil, atalardan olduğu için;) ve siz Şabat gününde bir adamı sünnet edersiniz.
23. Musa'nın yasası bozulmasın diye Şabat gününde adam sünnet ediliyorsa; Şabat gününde bir adamı tamamen iyileştirdiğim için mi bana kızıyorsunuz?
24. Görünüşe göre yargılamayın, ama adalet üzere yargılayın.
25. O zaman Yeruşalimliler'den bazıları, Öldürmek istedikleri adam bu değil mi? dediler;
26. Ama, işte, açıkça konuşuyor, ve O'na bir şey demiyorlar. Yoksa önderler O'nun gerçekten Mesih olduğunu hakikaten biliyorlar mı?
27. Ama biz bu adamın nereden olduğunu biliyoruz, oysa Mesih geldiği zaman, O'nun nereden olduğunu hiçbir adam bilmeyecek.
28. O zaman İsa tapınakta öğretirken bağırıp dedi ki, Hem beni tanıyorsunuz, hem de nereden olduğumu biliyorsunuz; ve ben kendiliğimden gelmedim, ama beni gönderen gerçektir, O'nu siz tanımıyorsunuz.
29. Ama ben O'nu tanırım, çünkü ben O'ndanım, ve beni O gönderdi.
30. O zaman O'nu yakalamak istediler, ama hiçbir adam üzerine eller koymadı, çünkü O'nun saati henüz gelmemişti.
31. Ve halktan birçoğu O'na iman edip, Mesih gelince, bu adamın yaptığı mucizelerden daha mı çok yapacak? dediler.
32. Ferisiler halkın O'nun hakkında böyle şeyleri mırıldandıklarını işittiler; ve Ferisiler'le baş kâhinler O'nu yakalamak için görevliler gönderdiler.
33. O zaman İsa onlara, Kısa bir süre daha sizinleyim, dedi, ve sonra beni gönderene gideceğim.
34. Beni arayacaksınız ve bulmayacaksınız; ve benim bulunduğum yere siz gelemezsiniz.
35. O zaman Yahudiler kendi aralarında, Nereye gidecek de biz O'nu bulmayacağız? dediler; Centiller arasına dağılmış olanlara gidip Centiller'e mi öğretecek?
36. Beni arayacaksınız ve bulmayacaksınız; ve benim bulunduğum yere siz gelemezsiniz, dediği bu söz nedir?
37. Bayramın sonuncu büyük gününde İsa ayakta durdu ve bağırıp, Eğer bir adam susarsa bana gelsin, ve içsin, dedi.
38. Bana iman eden, Yazı'nın dediği gibi, onun karnından diri su ırmakları akacaktır.
39. (Ama bunu, kendisine iman edenlerin alacakları Ruh'la ilgili olarak söyledi; zira Kutsal Ruh henüz verilmemişti; çünkü İsa henüz yüceltilmemişti.)
40. Bunun için, halktan birçoğu bu sözü işitince, Gerçekten bu o Peygamberdir, dediler.
41. Başkaları, Bu Mesih'tir, dediler. Ama bazıları, Mesih Celile'den mi gelecek? dediler;
42. Yazı, Mesih, Davut'un tohumundan, ve Davut'un olduğu Beytlehem kasabasından gelecek, dememiş midir?
43. Böylece O'ndan dolayı halk arasında ayrılık oldu.
44. Ve onlardan bazıları O'nu yakalamak istediler; ama hiçbir adam üzerine eller koymadı.
45. O zaman görevliler baş kâhinlerle Ferisiler'in yanına geldiler; ve onlara, Niçin O'nu getirmediniz? dediler.
46. Görevliler cevap verdiler: Hiçbir adam hiçbir zaman bu adam gibi konuşmamıştır.
47. O	zaman Ferisiler onlara cevap verdiler: Yoksa siz de	mi aldandınız?
48. Önderlerden ya da Ferisiler'den hiçbiri O'na iman etti mi?
49. Ama yasayı bilmeyen bu halk lanetlidir.
50. Onlardan biri, geceleyin İsa'ya gelmiş olan Nikodimos onlara,
51. Yasamız onu dinlemeden ve ne yaptığını bilmeden bir adamı yargılar mı? dedi.
52. Onlar cevap verip ona, Yoksa sen de mi Celile'densin? dediler. Araştır, ve bak, Celile'den peygamber çıkmaz.
53. Ve her adam kendi evine gitti.
