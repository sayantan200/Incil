1. Ferisiler'in İsa'nın Yahya'dan daha çok öğrenci edinip vaftiz ettiğini duyduklarını Rab öğrenince, bunun için,
2. (Oysa İsa'nın kendisi değil, öğrencileri vaftiz ediyordu,)
3. Yahudiye'den ayrılıp yine Celile'ye gitti.
4. Ve Samiriye'den geçmesi gerekti;
5. O zaman Yakup'un oğlu Yusuf'a verdiği toprağa yakın olan Samiriye'nin Sihar denilen kentine geldi.
6. Şimdi Yakup'un kuyusu oradaydı. Onun için İsa yolculuktan yorulmuş olarak kuyunun yanına böylece oturmuştu; ve altıncı saat sularıydı.
7. Samiriyeli bir kadın su çekmeye geldi; İsa ona, Bana su ver, içeyim, dedi.
8. (Çünkü öğrencileri yiyecek satın almak için kente gitmişlerdi.)
9. O zaman Samiriyeli kadın O'na, Sen Yahudi'sin, bense Samiriyeli bir kadınım, dedi, nasıl oluyor da benden su istiyorsun? Çünkü Yahudiler'in Samiriyeliler'le ilişkileri yoktur.
10. İsa cevap verip ona dedi ki, Eğer sen Allah'ın armağanını ve sana, Bana su ver, içeyim, diyenin kim olduğunu bilseydin, sen O'ndan isterdin, O da sana diri su verirdi.
11. Kadın O'na, Efendi, dedi, su çekecek bir şeyin yok, kuyu da derin, böyle olunca sende nereden o diri su olur?
12. Sen bu kuyuyu bize vermiş, kendisi, ve çocukları, ve davarları ondan içmiş olan atamız Yakup'tan daha büyük müsün?
13. İsa cevap verip ona, Bu sudan her kim içerse yine susayacak, dedi;
14. Oysa kendisine benim vereceğim sudan her kim içerse sonsuza dek susamayacaktır; ama ona vereceğim su kendisinde sonsuz yaşam için fışkıran bir su kaynağı olacaktır.
15. Kadın O'na, Efendi, dedi, bu suyu bana ver, böylece ne susayayım, ne de su çekmek için buraya geleyim.
16. İsa ona, Git, kocanı çağır, ve buraya gel, dedi.
17. Kadın cevap verip, Kocam yoktur, dedi. İsa ona, Kocam yoktur demekle iyi söyledin, dedi;
18. Çünkü beş kocaya vardın; ve şimdi sendeki, kocan değildir; bunda doğru konuştun.
19. Kadın O'na, Efendi, dedi, görüyorum ki, sen bir peygambersin.
20. Atalarımız	bu dağda	tapındılar; ama sizler,	insanların orada tapınması gereken yerin Yeruşalim'de olduğunu söylüyorsunuz.
21. İsa ona dedi ki, Kadın, bana inan, saat geliyor ki, Baba'ya o zaman ne bu dağda, ne de Yeruşalim'de tapınacaksınız.
22. Siz bilmediğinize tapınıyorsunuz; biz bildiğimize tapınıyoruz; çünkü kurtuluş Yahudiler'dendir.
23. Ama gerçek tapınıcıların Baba'ya ruhta ve gerçekte tapınacakları saat geliyor, ve şimdidir; çünkü Baba kendisine böyle tapınanları arıyor.
24. Allah Ruh'tur; ve O'na tapınanlar O'na ruhta ve gerçekte tapınmalıdırlar.
25. Kadın ona, Biliyorum ki, Mesih denilen Messias gelecektir, dedi; O gelince, bize tüm şeyleri bildirecektir.
26. İsa ona, Seninle konuşan ben, O'yum, dedi.
27. Ve bunun üzerine öğrencileri gelip kadınla konuşmasına şaştılar; bununla birlikte hiçbir adam, Ne arıyorsun? ya da, Onunla neden konuşuyorsun? demedi.
28. Kadın o zaman su testisini bıraktı, ve kente gidip adamlara,
29. Gelin, dedi, yapmış olduğum tüm şeyleri bana söyleyen adamı görün; Mesih bu değil midir?
30. O zaman onlar kentten çıkıp O'na geliyorlardı.
31. Bu arada öğrencileri, Rabbi, ye, diye rica ediyorlardı.
32. Ama O onlara, Benim sizin bilmediğiniz bir yiyeceğim var, dedi.
33. Bu nedenle öğrenciler birbirlerine, Acaba bir adam O'na yiyecek bir şey getirdi mi? dediler.
34. İsa onlara, Benim yemeğim beni gönderenin isteğini yapmak ve O'nun işini tamamlamaktır, dedi.
35. Sizler, Ekinleri biçmeye daha dört ay var, demiyor musunuz? İşte, size söylüyorum, Gözlerinizi kaldırın, ve tarlalara bakın; çünkü ekinler zaten ağarmış, biçilmeye hazır.
36. Ve biçen ücret alır, ve sonsuz yaşama ürün toplar; öyle ki, eken de, biçen de birlikte sevinsinler.
37. Ve bunda şu söz doğrudur, Biri eker, ve başkası biçer.
38. Ben sizi emek vermediğiniz şeyi biçmeye gönderdim; başkaları emek verdiler, ve siz onların emeklerine girdiniz.
39. Ve o kentten olan Samiriyeliler'in birçoğu, Tüm yaptıklarımı bana söyledi, diye tanıklık eden kadının sözü üzerine O'na iman ettiler.
40. Böylece Samiriyeliler O'na geldikleri zaman, yanlarında kalması için O'na yalvardılar; O da orada iki gün kaldı.
41. Ve kendi sözü üzerine daha birçokları iman etti;
42. Ve kadına, Bizim iman etmemiz artık senin söylemenle değil, dediler; çünkü biz kendimiz işittik ve biliyoruz ki, gerçekten dünyanın Kurtarıcısı, Mesih budur.
43. Şimdi iki gün sonra oradan ayrılıp Celile'ye gitti.
44. Çünkü İsa'nın kendisi, bir peygamberin kendi memleketinde saygınlığı olmadığına tanıklık etmişti.
45. O zaman Celile'ye gelince bayramda onun Yeruşalim'de yaptığı şeylerin tümünü görmüş olan Celileliler O'nu kabul ettiler; çünkü onlar da bayrama gitmişlerdi.
46. Böylece İsa yine, suyu şarap yaptığı Celile'nin Kana'sına geldi. Ve orada bir saray görevlisi vardı; oğlu Kefernahum'da hastaydı.
47. İsa'nın Yahudiye'den Celile'ye geldiğini işitince yanına gitti, ve inip oğluna şifa vermesi için O'na yalvardı; çünkü ölmek üzereydi.
48. O zaman İsa ona, Belirtiler ve harikalar görmedikçe iman etmeyeceksiniz, dedi.
49. Saray görevlisi O'na, Efendi, çocuğum ölmeden önce in, dedi.
50. İsa ona, Git, oğlun yaşıyor, dedi. Ve adam İsa'nın kendisine söylediği söze iman edip gitti.
51. Ve o daha inerken köleleri onu karşılayıp, Oğlun yaşıyor, diye haber verdiler.
52. O zaman onlara onun iyileşmeye başladığı saati sordu. Onlar da kendisine, Dün yedinci saatte ateşi düştü, dediler.
53. Böylece baba, İsa'nın kendisine, Oğlun yaşıyor, dediği aynı saatte olduğunu anladı; ve kendisi ve bütün evi iman etti.
54. Bu da İsa'nın Yahudiye'den Celile'ye gelişinde yaptığı ikinci mucizedir.
