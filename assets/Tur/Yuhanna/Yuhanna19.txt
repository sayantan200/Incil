1. O zaman Pilatus bunun için İsa'yı tutup kamçıladı.
2. Askerler de dikenlerden bir taç örüp O'nun başına koydular, ve O'na erguvani bir kaftan giydirdiler,
3. Ve, Selam, ey Yahudiler'in Kralı! diyorlar; ve O'na tokat atıyorlardı.
4. Bunun için Pilatus yine dışarı çıkıp onlara, İşte, O'nu dışarı, size getiriyorum, dedi, öyle ki, kendisinde hiçbir suç bulmadığımı bilesiniz.
5. O zaman İsa, başındaki dikenli taç ve üzerindeki erguvani kaftanla dışarı çıktı. Ve Pilatus onlara, İşte o adam! dedi.
6. Baş kâhinler ve görevliler O'nu görünce, Çarmıha ger, çarmıha ger, diye bağırdılar. Pilatus onlara, Siz O'nu alıp çarmıha gerin, dedi; çünkü ben O'nda hiçbir suç bulmuyorum.
7. Yahudiler ona cevap verdiler: Bizim bir yasamız vardır, ve yasamıza göre O'nun ölmesi gerekir, çünkü kendini Allah'ın Oğlu yaptı.
8. Bunun için Pilatus bu sözü işitince daha çok korktu;
9. Ve yine yargı yerine girip İsa'ya, Neredensin? dedi. Ama İsa ona cevap vermedi.
10. O zaman Pilatus O'na, Bana konuşmayacak mısın? dedi; seni çarmıha germeye kudretim olduğunu, salıvermeye de kudretim olduğunu bilmiyor musun?
11. İsa cevap verdi: Sana yukarıdan verilmemiş olsaydı, bana karşı hiçbir kudretin olmazdı; onun için beni sana teslim edenin günahı daha büyüktür.
12. Ve bundan sonra Pilatus O'nu salıvermeye çalıştı; ama Yahudiler bağırıp, Eğer bu adamı salıverirsen, dediler, Sezar'ın dostu değilsin; kendini her kim kral ederse Sezar'a karşı konuşur.
13. Bunun için Pilatus bu sözü işitince İsa'yı dışarı getirdi, ve Taş döşeme, ama İbranice'de Gabbata, denilen yerde yargı kürsüsüne oturdu.
14. Ve Fıshın Hazırlık Günü'ydü, ve altıncı saat sularıydı; ve Yahudiler'e, İşte Kralınız! dedi.
15. Ama onlar, Götür, götür, O'nu çarmıha ger, diye bağırdılar. Pilatus onlara, Kralınızı çarmıha gereyim mi? dedi. Baş kâhinler cevap verdiler: Sezar'dan başka kralımız yok.
16. O zaman O'nu bunun için, çarmıha gerilmek üzere, onlara teslim etti. Onlar da İsa'yı alıp götürdüler.
17. Kendisi de çarmıhını taşıyarak İbranice'de Golgota denilen Kafatası Yeri adındaki yere çıktı;
18. Orada O'nu ve O'nunla birlikte iki kişiyi daha, biri bir yanda, öbürü öbür yanda ve İsa ortada olarak çarmıha gerdiler.
19. Ve Pilatus bir yafta yazıp çarmıhın üzerine koydu. Ve yazılan şuydu: YAHUDİLER'İN KRALI NASIRALI İSA.
20. O zaman Yahudiler'in birçoğu bu yaftayı okudular; çünkü İsa'nın çarmıha gerildiği yer kente yakındı; ve o yafta İbranice, ve Yunanca, ve Latince yazılmıştı.
21. O zaman Yahudiler'in baş kâhinleri Pilatus'a, Yahudiler'in Kralı diye yazma, dediler; Ama kendisi, Ben Yahudiler'in Kralı'yım, dedi diye yaz.
22. Pilatus cevap verdi: Ne yazdımsa, yazdım.
23. O zaman askerler, İsa'yı çarmıha gerdikten sonra, O'nun giysilerini alıp her bir askere birer pay düşecek biçimde dört parçaya böldüler; mintanını da aldılar; mintan baştan başa dikişsiz bir dokumaydı.
24. Bu nedenle birbirlerine, Bunu yırtmayalım, dediler, ama kimin olacak diye kura çekelim; öyle ki, Giysilerimi aralarında paylaştılar, ve elbisem için kura çektiler, diyen Yazı yerine gelsin. Askerler de bu şeyleri yaptılar.
25. Şimdi İsa'nın çarmıhının yanında annesi, ve annesinin kız kardeşi, Klopa'nın karısı Meryem, ve Mecdelli Meryem duruyorlardı.
26. Bunun için İsa, annesiyle sevdiği öğrencinin yakınında durduğunu görünce annesine, Kadın, işte oğlun! dedi.
27. O zaman öğrenciye, İşte annen! dedi. Ve o saatten sonra bu öğrenci onu kendi evine aldı.
28. Bundan sonra İsa, her şeyin artık tamamlandığını bilerek Yazı'nın yerine gelmesi için, Susadım, dedi.
29. Şimdi oraya sirke dolu bir kap konulmuştu; ve sirkeye bir sünger batırıp zufaya takarak O'nun ağzına uzattılar.
30. İsa da sirkeyi alınca, Tamamlandı, dedi; ve başını eğip ruhu verdi.
31. Hazırlık Günü olduğundan, cesetler Şabat gününde çarmıhta kalmasın diye, (çünkü o Şabat günü büyük gündü,) Yahudiler bunun için Pilatus'tan onların bacakları kırılmasını, ve onların kaldırılmasını istediler.
32. O zaman askerler gelip birincinin, sonra da O'nunla birlikte çarmıha gerilmiş olan öbürünün bacaklarını kırdılar.
33. Ama İsa'ya gelip O'nun zaten ölmüş olduğunu görünce bacaklarını kırmadılar;
34. Ama askerlerden biri O'nun böğrünü mızrakla deldi, ve hemen kan ve su çıktı.
35. Ve bunu gören tanıklık etti, ve tanıklığı doğrudur; ve doğru söylediğini bilir, öyle ki, iman edesiniz.
36. Çünkü bir şeyler Yazı yerine gelsin diye oldu: O'nun hiçbir kemiği kırılmayacaktır.
37. Ve yine başka bir Yazı, Deldikleri kişiye bakacaklar, der.
38. Ve bundan sonra, İsa'nın öğrencisiyken Yahudiler'den korktuğundan kendisini gizleyen Arimatealı Yusuf, İsa'nın cesedini kaldırmak için Pilatus'tan dilekte bulundu; ve Pilatus izin verdi. Bunun için gelip İsa'nın cesedini kaldırdı.
39. Daha önce geceleyin İsa'nın yanına gelmiş olan Nikodimos da yüz litre kadar karışık mür ve sarısabır özü alarak geldi.
40. O zaman İsa'nın cesedini alıp Yahudiler'in gömme geleneğine uygun olarak O'nu baharatla keten bezlere sardılar.
41. Şimdi çarmıha gerildiği yerde bir bahçe, bahçede de içine henüz hiçbir insanın konulmadığı yeni bir mezar vardı.
42. Bunun için, Yahudiler'in Hazırlık Günü olduğundan, İsa'yı oraya koydular; çünkü mezar yakındı.
