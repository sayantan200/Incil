1. Ve üçüncü gün Celile'nin Kana'sında bir düğün vardı; ve İsa'nın annesi oradaydı;
2. Ve İsa'yla öğrencileri de düğüne çağrılmışlardı.
3. Ve şarap tükenince İsa'nın annesi ona, Şarapları kalmadı, dedi.
4. İsa ona, Kadın, benimle neyin var? Benim saatim daha gelmedi, dedi.
5. Annesi hizmetçilere, Size ne derse onu yapın, dedi.
6. Ve Yahudiler'in geleneksel temizliği için oraya konmuş, her biri iki ya da üç metritis alan altı taş su küpü vardı.
7. İsa onlara, Küpleri suyla doldurun, dedi. Ve onları ağızlarına kadar doldurdular.
8. Ve onlara, Şimdi bundan alın, ve şölen başkanına götürün, dedi. Onlar da götürdüler.
9. Şölen başkanı şarap olmuş suyu tadıp nereden olduğunu bilmediğinde, (oysa suyu çıkaran hizmetçiler biliyorlardı;) şölen başkanı güveyi çağırıp
10. Ona, Her adam önce iyi şarabı sunar, insanlar çok içtikten sonra da kötüsünü, dedi; ama sen iyi şarabı şimdiye dek sakladın.
11. Mucizelerin bu başlangıcını İsa Celile'nin Kana'sında yaptı, ve yüceliğini gösterdi; öğrencileri de O'na iman ettiler.
12. Bundan sonra Kefernahum'a indi, kendisi, ve annesi, ve kardeşleri, ve öğrencileri; ve orada birkaç gün kaldılar.
13. Ve Yahudiler'in Fıshı yakındı, İsa da Yeruşalim'e çıktı,
14. Ve tapınakta sığır ve koyun ve güvercin satanlarla para değiştirenleri oturmakta buldu;
15. Ve iplerden bir kamçı yapıp hepsini, koyunları da sığırları da tapınaktan kovdu; ve para değiştirenlerin paralarını döktü, ve masalarını devirdi;
16. Ve güvercin satanlara, Bu şeyleri buradan kaldırın; Babam'ın evini bir ticaret evi yapmayın, dedi.
17. Öğrencileri de, Senin evinin gayreti beni yiyip bitirmiştir, diye yazılmış olduğunu hatırladılar.
18. O zaman Yahudiler cevap verip O'na, Madem ki bu şeyleri yapıyorsun, bize ne belirti gösterirsin? dediler.
19. İsa cevap verip onlara, Bu tapınağı yıkın, ve üç günde ben onu yeniden yükselteceğim, dedi.
20. O zaman Yahudiler, Bu tapınak kırk altı yılda yapıldı, ve sen onu üç günde mi yükselteceksin? dediler.
21. Ama O, bedeninin tapınağından söz ediyordu.
22. Onun için ölüler arasından dirildiği zaman, öğrencileri bunu kendilerine söylediğini hatırladılar; ve Yazı'ya ve İsa'nın söylediği söze iman ettiler.
23. Şimdi Fısıh'ta, bayram gününde, O Yeruşalim'deyken, yaptığı mucizeleri görerek birçokları O'nun adına iman ettiler.
24. Ama İsa kendini onlara emanet etmedi, çünkü tüm insanları biliyordu,
25. Ve insan hakkında kimsenin tanıklık etmesine ihtiyacı yoktu; çünkü kendisi insanın içinde ne olduğunu biliyordu.
