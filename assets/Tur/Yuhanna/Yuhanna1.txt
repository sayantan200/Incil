1. Başlangıçta Söz vardı, ve Söz Allah'la birlikteydi, ve Söz Allah'tı.
2. Başlangıçta O, Allah'la birlikteydi.
3. Her şey O'nun aracılığıyla var oldu; ve var olan hiçbir şey O'nsuz olmadı.
4. O'nda yaşam vardı; ve yaşam insanların ışığıydı.
5. Ve ışık karanlıkta parlar; ve karanlık onu kavramadı.
6. Allah'tan gönderilmiş bir adam vardı, adı Yahya idi.
7. O tanıklık için geldi, Işık hakkında tanıklık etsin diye, öyle ki, tüm insanlar onun aracılığıyla iman etsin.
8. Kendisi o Işık değildi, ama o Işık hakkında tanıklık etmeye gönderildi.
9. Gerçek Işık O idi ki, dünyaya gelen her insanı aydınlatır.
10. O, dünyadaydı, ve dünya O'nun aracılığıyla var oldu, ve dünya O'nu bilmedi.
11. Kendininkilere geldi, ve kendininkiler O'nu kabul etmediler.
12. Ama O'nu kaç kişi kabul ettiyse, onlara, yani O'nun adına iman edenlere, Allah'ın oğulları olma kudretini verdi;
13. Onlar ne kandan, ne et bedenin isteğinden, ne de insanın isteğinden değil, Allah'tan doğdular.
14. Ve Söz et beden olup inayet ve gerçekle dolu olarak aramızda yaşadı, biz de O'nun yüceliğini, Baba tarafından tek tevlit edilenin yüceliği gibi, gördük.
15. Yahya O'nun hakkında tanıklık etti, ve bağırıp dedi ki, Benden sonra gelen benden önce yeğ tutulur; çünkü O benden önce vardı, dediğim kişi budur.
16. Ve hepimiz O'nun doluluğundan aldık, ve inayet için inayet.
17. Çünkü yasa Musa aracılığıyla verildi, ama inayet ve gerçek İsa Mesih aracılığıyla geldi.
18. Hiçbir zaman hiçbir adam Allah'ı görmedi; Baba'nın bağrında olan tek tevlit edilen Oğul onu bildirdi.
19. Ve Yahya'nın tanıklığı şudur, vakit ki Yahudiler, Sen kimsin? diye kendisine sormak için Yeruşalim'den kâhinlerle Levililer'i gönderdiler;
20. Ve ikrar edip inkâr etmedi; ama, Ben Mesih değilim, diye ikrar etti.
21. Onlar da kendisine, Öyleyse ne? Sen İlyas mısın? diye sordular. O da, Değilim, dedi. Sen o peygamber misin? Ve o cevap verdi: Hayır.
22. O zaman ona, Sen kimsin? söyle de bizi gönderenlere cevap verelim, dediler. Kendin için ne diyorsun?
23. Ben, İşaya peygamberin dediği gibi, Rab'bin yolunu düzeltin, diye çölde bağıran birinin sesiyim, dedi.
24. Ve gönderilenler Ferisiler'dendi.
25. Ve ona sorup kendisine, Öyleyse, dediler, sen ne Mesih, ne İlyas, ne de o peygambersen, neden vaftiz ediyorsun?
26. Yahya onlara cevap verip, Ben suyla vaftiz ediyorum, dedi; ama aranızda tanımadığınız biri duruyor;
27. Benden sonra gelip benden önce yeğ tutulan O'dur, ben O'nun ayakkabısının bağını çözmeye layık değilim.
28. Bu şeyler Ürdün'ün ötesinde olan Beytabara'da, Yahya'nın vaftiz ettiği yerde oldu.
29. Yahya ertesi gün İsa'nın kendisine doğru geldiğini görerek dedi ki, İşte dünyanın günahını kaldıran Allah'ın Kuzusu.
30. Kendisi için, Benden sonra bir adam geliyor ki, benden önce yeğ tutulur; çünkü O benden önce vardı, dediğim kişi budur.
31. Ve ben O'nu tanımıyordum; ama O İsrail'e açıklansın diye, ben O'nun için suyla vaftiz ederek geldim.
32. Ve Yahya tanıklık edip dedi ki, Ruh'un güvercin gibi gökten indiğini gördüm, ve O'nun üzerinde durdu.
33. Ve ben O'nu tanımıyordum, ama suyla vaftiz etmek için beni gönderen, kendisi bana, Ruh'un kimin üzerine inip durduğunu görürsen, Kutsal Ruh'la vaftiz eden O'dur, dedi.
34. Ben de gördüm, ve Allah'ın Oğlu budur diye tanıklık ettim.
35. Ertesi gün Yahya yine duruyordu, öğrencilerinden ikisi de;
36. Ve İsa'nın gezindiğini görünce, İşte Allah'ın Kuzusu! dedi.
37. Ve iki öğrenci onun söylediklerini işittiler, ve İsa'nın ardından gittiler.
38. O zaman İsa dönüp ardından geldiklerini görünce onlara, Ne arıyorsunuz? dedi. Onlar O'na, Rabbi, (bu da çevrildiğinde, Öğretmen, demektir,) nerede oturuyorsun? dediler.
39. Onlara, Gelin de görün, dedi. Gidip O'nun nerede oturduğunu gördüler, ve o gün O'nunla kaldılar; çünkü onuncu saat sularıydı.
40. Yahya'nın dediğini işitip onun ardından giden iki kişiden biri Simon Petrus'un kardeşi Andreas idi.
41. O önce kendi kardeşi Simon'u bulup ona, Biz Messias'ı bulduk, dedi, ki çevirisi, Mesih'tir.
42. Ve onu İsa'ya getirdi. İsa da ona bakıp, Sen Yuna oğlu Simon'sun, dedi; Kifas diye çağrılacaksın, ki çevirisi, Taş'tır.
43. Ertesi gün İsa Celile'ye gitmek isteyip Filipus'u buldu, ve ona, Ardımdan gel, dedi.
44. Şimdi Filipus Andreas ile Petrus'un kenti olan Beytsayda'dandı.
45. Filipus Natanael'i bulup ona, Musa'nın yasada ve peygamberlerin de hakkında yazdıkları kişiyi, Yusuf oğlu Nasıralı İsa'yı bulduk, dedi.
46. Ve Natanael ona, Nasıra'dan iyi bir şey çıkabilir mi? dedi. Filipus ona, Gel de gör, dedi.
47. İsa Natanael'in kendisine doğru geldiğini görüp onun için, İşte kendisinde hile olmayan gerçek bir İsrailli! dedi.
48. Natanael O'na, Beni nereden tanıyorsun? dedi. İsa cevap verip ona, Filipus seni çağırmadan önce, sen incir ağacının altındayken, seni gördüm, dedi.
49. Natanael cevap verip O'na, Rabbi, sen Allah'ın Oğlu'sun; sen İsrail'in Kralı'sın, dedi.
50. İsa cevap verip ona dedi ki, Sana, Seni incir ağacının altında gördüm, dediğim için mi inanıyorsun? bunlardan daha büyük şeyler göreceksin.
51. Ve ona, Doğrusu, doğrusu, size derim ki, Bundan sonra göğün açıldığını ve Allah'ın meleklerinin İnsanoğlu üzerinde yükselip indiklerini göreceksiniz, dedi.
