1. O zaman İsa, Fısıh'tan altı gün önce, ölmüş olup da ölüler arasından dirilttiği Lazar'ın bulunduğu Beytanya'ya geldi.
2. Orada kendisi için bir akşam yemeği düzenlediler. Ve Marta hizmet ediyordu, ama Lazar O'nunla birlikte sofrada oturanlardan biriydi.
3. O zaman Meryem çok değerli hintsümbülü yağından bir litre alıp İsa'nın ayaklarını meshetti; ve saçlarıyla ayaklarını sildi; ve ev yağın kokusuyla doldu.
4. O zaman öğrencilerinden biri, O'nu ele verecek olan Simon oğlu Yahuda İskariyot,
5. Bu yağ neden üç yüz dinara satılıp fakirlere verilmedi? dedi.
6. Bunu, fakirleri kayırdığı için değil, hırsız olduğu için, ve para kesesi kendisinde olup içine konulanı taşıdığı için söyledi.
7. O zaman İsa, Kadını bırak, dedi; bunu benim gömüleceğim gün için sakladı.
8. Çünkü fakirler her zaman aranızdadır, ama ben her zaman aranızda olmayacağım.
9. Yahudiler'den çok halk da O'nun orada olduğunu bildiler; ve yalnız İsa için değil, ölüler arasından dirilttiği Lazar'ı da görmek için geldiler.
10. Baş kâhinler ise Lazar'ı da öldürmeyi tasarladılar.
11. Çünkü onun yüzünden birçok Yahudi gidip İsa'ya iman ediyordu.
12. Ertesi gün bayrama gelen çok halk İsa'nın Yeruşalim'e gelmekte olduğunu işitince,
13. Hurma dalları alarak O'nu karşılamaya çıktılar, ve, Hozana, Rab'bin adıyla gelen İsrail'in Kralı kutludur, diye bağırıyorlardı.
14. Ve İsa bir genç eşek bulup üzerine bindi, yazılmış olduğu gibi,
15. Korkma, Sion kızı, işte, Kralın bir eşek sıpasına binmiş geliyor.
16. Öğrencileri ilkin bu şeyleri anlamadılar; ama İsa yüceltilince, bunların O'nun hakkında yazıldığını, ve bu şeyleri O'na kendileri yaptıklarını hatırladılar.
17. Lazar'ı mezarından çağırıp onu ölüler arasından dirilttiği zaman kendisiyle birlikte bulunan halk tanıklık ediyordu.
18. Halk da bundan dolayı O'nu karşılamaya çıktı, çünkü O'nun bu mucizeyi yaptığını duymuşlardı.
19. Bunun için Ferisiler birbirlerine, Görüyorsunuz ya, hiçbir şeye yaramıyorsunuz; işte, dünya O'nun ardından gitti, dediler.
20. Ve bayramda tapınmaya çıkanlar arasında bazı Yunanlılar vardı.
21. Bunlar Celile'nin Beytsaydası'ndan olan Filipus'a gelip, Efendi, İsa'yı görmek istiyoruz, diye rica ettiler.
22. Filipus gelip Andreas'a söyledi, Andreas ve Filipus da İsa'ya bildirdiler.
23. Ve İsa onlara cevap verip, İnsanoğlu'nun yüceltileceği saat geldi, dedi.
24. Doğrusu, doğrusu, size derim ki, Buğday tanesi yere düşüp ölmedikçe yalnız kalır, ama ölürse çok ürün verir.
25. Hayatını seven onu kaybedecek; ve bu dünyada hayatından nefret eden onu sonsuz yaşam için saklayacak.
26. Eğer bir adam bana hizmet ederse, ardımdan gelsin, ve ben neredeysem hizmetçim de orada olacak; eğer bir adam bana hizmet ederse, Babam onu onurlandıracaktır.
27. Şimdi canım çok ıstırap çekiyor; ve ne diyeyim? Baba, beni bu saatten kurtar; ama ben bunun için bu saate geldim.
28. Baba, adını yücelt. O zaman gökten bir ses geldi: Hem yücelttim, hem de yine yücelteceğim.
29. Orada durup bunu işiten halk, gök gürlediğini söylüyor; başkaları, Bir melek O'na konuştu, diyorlardı.
30. İsa cevap verip, Bu ses benim için değil, sizin için geldi, dedi.
31. Bu dünyanın yargısı şimdidir; bu dünyanın reisi şimdi dışarı atılacaktır.
32. Ve ben, eğer yerden yukarı kaldırılırsam, tüm insanları kendime çekeceğim.
33. Bunu nasıl bir ölümle öleceğini belirtmek için söyledi.
34. Halk O'na cevap verdi: Yasadan Mesih'in sonsuza dek kalacağını işittik; ve sen nasıl, İnsanoğlu yukarı kaldırılmalıdır, diyorsun? Kimdir bu İnsanoğlu?
35. O zaman İsa onlara dedi ki, Kısa bir süre daha ışık sizinledir. Işığınız varken yürüyün ki, karanlık sizi basmasın; çünkü karanlıkta yürüyen nereye gittiğini bilmez.
36. Sizde ışık varken, ışığa iman edin ki, ışığın çocukları olasınız. İsa bunları söyledikten sonra gidip onlardan gizlendi.
37. Önlerinde bunca mucize yaptığı halde O'na iman etmediler;
38. Öyle ki, İşaya peygamberin söylediği söz yerine gelsin: Ya Rab, verdiğimiz habere kim inandı? Ve Rab'bin pazısı kime gösterildi?
39. Bu nedenle iman edemiyorlardı, çünkü İşaya yine demişti:
40. Onların gözlerini kör etti, ve yüreklerini katılaştırdı, olmaya ki, gözleriyle görsünler, ve yürekleriyle anlasınlar, ve dönsünler de ben onları iyileştireyim.
41. Bu şeyleri İşaya, yüceliğini görüp O'nun hakkında konuştuğu zaman söyledi.
42. Bununla beraber, baş önderlerden de birçoğu O'na iman etti; ama Ferisiler yüzünden, havra dışı edilmemek için kendisini ikrar etmediler.
43. Çünkü insan övgüsünü, Allah övgüsünden daha çok sevdiler.
44. İsa bağırıp, Bana iman eden bana değil, beni gönderene iman eder, dedi.
45. Ve beni gören, beni göndereni görür.
46. Ben dünyaya ışık olarak geldim; öyle ki, bana her kim iman ederse karanlıkta kalmasın.
47. Ve eğer bir adam sözlerimi işitip de iman etmezse, ben onu yargılamam, çünkü ben dünyayı yargılamak için değil, dünyayı kurtarmak için geldim.
48. Beni reddedip sözlerimi kabul etmeyeni yargılayacak biri var; söylediğim söz, onu son günde o yargılayacaktır.
49. Çünkü ben kendiliğimden konuşmadım; ama beni gönderen Baba'nın kendisi ne diyeceğimi ve ne konuşacağımı bana emretti.
50. Ve O'nun emrinin sonsuz yaşam olduğunu bilirim; bunun için ne söylüyorsam, Baba'nın bana söylediği gibi söylüyorum.
