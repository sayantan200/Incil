1. Şimdi Meryem ile kız kardeşi Marta'nın kasabası olan Beytanya'dan Lazar adında bir adam hastalanmıştı.
2. (Hasta Lazar, Rab'bi hoş kokulu yağla meshedip saçlarıyla O'nun ayaklarını silen Meryem'in kardeşiydi.)
3. Onun için kız kardeşleri O'na, Ya Rab, işte, sevdiğin kişi hastadır, diye haber gönderdiler.
4. İsa bunu işitince, Bu hastalık ölüme değil, dedi, ama Allah'ın yüceliği içindir, öyle ki, Allah'ın Oğlu bununla yüceltilsin.
5. Şimdi İsa Marta'yı, ve kız kardeşini, ve Lazar'ı severdi.
6. Onun hasta olduğunu işitince, bunun için, bulunduğu yerde iki gün daha kaldı.
7. Sonra öğrencilerine, Yine Yahudiye'ye gidelim, dedi.
8. Öğrencileri O'na, Öğretmen, dediler, Yahudiler az önce seni taşlamak istiyorlardı; ve yine oraya mı gidiyorsun?
9. İsa cevap verdi: Günde on iki saat yok mu? Eğer bir adam gündüz yürürse sendelemez, çünkü bu dünyanın ışığını görür.
10. Ama bir adam gece yürürse sendeler, çünkü kendisinde ışık yoktur.
11. Bu şeyleri söyledi; ve ondan sonra onlara, Dostumuz Lazar uyumuştur, dedi, ama ben, onu uykudan uyandırayım diye, gidiyorum.
12. O zaman öğrencileri, Ya Rab, uyumuşsa iyileşecektir, dediler.
13. Ama İsa onun ölümünden söz ediyordu; ama onlar uyku dinlenmesinden söz etiğini sandılar.
14. O zaman İsa onlara açıkça, Lazar ölmüştür, dedi.
15. Ve iman edesiniz diye orada bulunmadığıma sizin için seviniyorum; ama yanına gidelim.
16. O zaman Didimos denilen Tomas öğrenci arkadaşlarına, Biz de gidelim, onunla birlikte ölelim, dedi.
17. O zaman İsa gelince, onu zaten dört gündür mezarda yatmakta buldu.
18. Şimdi Beytanya Yeruşalim'e yakındı, yaklaşık on beş ok atımı uzaklıktaydı.
19. Ve Yahudiler'in birçoğu, kardeşleri için onları teselli etsinler diye Marta ve Meryem'e gelmişlerdi.
20. O zaman Marta, İsa'nın geldiğini duyar duymaz, O'nu karşılamaya çıktı; Meryem ise evde oturuyordu.
21. O zaman Marta İsa'ya, Ya Rab, dedi, burada olsaydın kardeşim ölmezdi.
22. Ama şimdi bile, Allah'tan her ne dilersen Allah'ın onu sana vereceğini biliyorum.
23. İsa ona, Kardeşin dirilecektir, dedi.
24. Marta O'na, Son günde, dirilişte onun dirileceğini biliyorum, dedi.
25. İsa ona, Diriliş ve yaşam benim, dedi; bana iman eden ölmüş olsa da yaşayacaktır.
26. Ve her kim yaşar ve bana iman ederse sonsuzluk boyunca hiç ölmeyecektir. Buna iman ediyor musun?
27. Ona, Evet, ya Rab, dedi; senin dünyaya gelecek olan Mesih, Allah'ın Oğlu, olduğuna iman ettim.
28. Ve bunu söyledikten sonra gidip kız kardeşi Meryem'i gizlice çağırarak, Öğretmen gelmiştir, ve seni çağırıyor, dedi.
29. O bunu işitince çabuk kalkıp O'nun yanına geldi.
30. Şimdi İsa daha kasabaya girmemişti, ama Marta'nın kendisini karşıladığı yerdeydi.
31. O zaman Meryem'le birlikte evde bulunan ve onu teselli eden Yahudiler, onun hızla kalkıp dışarı çıktığını görünce, Orada ağlamak için mezara gidiyor, diyerek ardından gittiler.
32. O zaman Meryem İsa'nın bulunduğu yere varıp O'nu görünce, ayaklarına kapanarak, Ya Rab, dedi, burada olsaydın kardeşim ölmezdi.
33. Bunun için İsa onun ağladığını ve onunla gelen Yahudiler'in de ağladığını görünce, ruhunda inledi, ve tedirgin oldu,
34. Ve, Onu nereye koydunuz? dedi. O'na, Ya Rab, gel de gör, dediler.
35. İsa ağladı.
36. O zaman Yahudiler, Bakın, onu ne kadar seviyormuş! dediler.
37. Onlardan bazıları da, Körün gözlerini açan bu adam, bu adamın ölümünü de önleyemez miydi? dediler.
38. Bunun için	İsa yine	içinden	inleyerek mezara	geldi. O	bir mağaraydı, ve onun üzerine bir taş konulmuştu.
39. İsa, Taşı kaldırın, dedi. Ölenin kız kardeşi Marta O'na, Ya Rab, o artık kokmuştur, çünkü öleli dört gün oldu, dedi.
40. İsa ona, Sana, iman edersen Allah'ın yüceliğini göreceksin demedim mi? dedi.
41. O zaman ölünün yatırılmış olduğu yerden taşı kaldırdılar. Ve İsa gözlerini yukarı kaldırıp, Baba, beni işittiğin için sana şükrederim, dedi.
42. Ve beni her zaman işittiğini biliyordum; ama bunu, çevrede duran halk için, beni senin gönderdiğine iman etsinler diye söyledim.
43. Ve bu şeyleri söyledikten sonra yüksek sesle, Lazar, dışarı çık, diye bağırdı.
44. Ve ölü, elleri ve ayakları sargılarla bağlı ve yüzü mendille sarılmış olarak dışarı çıktı. İsa onlara, Onu çözün ve bırakın gitsin, dedi.
45. O	zaman Meryem'e gelen ve İsa'nın yaptığı şeyleri gören Yahudiler'in birçoğu O'na iman etti.
46. Ama onlardan bazıları Ferisiler'e gidip İsa'nın yaptığı şeyleri onlara bildirdiler.
47. O zaman baş kâhinlerle Ferisiler bir kurul toplayıp, Ne yapacağız? dediler; Çünkü bu adam birçok mucize yapıyor.
48. O'nu böyle bırakırsak, tüm insanlar O'na iman edecek; Romalılar da gelip hem yerimizi hem de ulusumuzu ortadan kaldıracaklar.
49. Ve onlardan biri, o yılın büyük kâhini olan Kayafa, kendilerine, Hiçbir şey bilmiyorsunuz, dedi,
50. Ve hem de tüm ulusun mahvolmaması için, halk uğruna bir tek adamın ölmesinin bizim için daha elverişli olduğunu düşünmüyorsunuz.
51. Ve bunu kendiliğinden söylemedi; ama o yılın büyük kâhini olarak İsa'nın, o ulusun uğruna,
52. Ve yalnız o ulusun uğruna değil, Allah'ın dağılmış çocuklarını toplayıp birleştirmek için de öleceğine ilişkin peygamberlikte bulunuyordu.
53. O zaman o günden itibaren O'nu öldürmeyi tasarladılar.
54. Bu yüzden İsa artık Yahudiler arasında açıkça dolaşmadı; ancak oradan çöle yakın bir yere, Efraim denilen kente gitti, ve öğrencileriyle birlikte orada kaldı.
55. Ve Yahudiler'in Fıshı yakındı; ve taşradakilerin birçoğu kendilerini arındırmak için Fısıh'tan önce Yeruşalim'e çıktı.
56. O zaman İsa'yı arıyor ve tapınakta durup birbirlerine, Ne düşünüyorsunuz, bayrama hiç gelmeyecek mi? diyorlardı.
57. Şimdi hem baş kâhinler hem de Ferisiler O'nun nerede olduğunu bilen bir adam varsa bildirsin diye emretmişlerdi, öyle ki, O'nu yakalayabilsinler.
