1. İsa bu sözleri söyledi, ve gözlerini göğe kaldırıp dedi ki, Baba, saat geldi; Oğlun'u yücelt ki, Oğlun da seni yüceltsin;
2. Nitekim sen O'na her et beden üzerinde kudret verdin, öyle ki, O'na verdiklerinin hepsine sonsuz yaşam versin.
3. Sonsuz yaşam da şudur ki, seni, tek gerçek Allah'ı, ve gönderdiğin İsa Mesih'i bilsinler.
4. Seni yeryüzünde yücelttim; yapmam için bana verdiğin	işi tamamladım.
5. Ve şimdi, Ey Baba, dünya olmadan önce senin yanında sahip olduğum yücelikle beni yanında yücelt.
6. Dünyadan bana verdiğin insanlara senin adını açıkladım; senindiler, ve onları bana verdin; ve senin sözünü tuttular.
7. Şimdi bildiler ki, tüm şeyler, bana her ne verdinse, sendendir.
8. Çünkü bana verdiğin sözleri onlara verdim; onlar da onları kabul ettiler, ve senden çıktığımı gerçekten bildiler, ve beni senin gönderdiğine iman ettiler.
9. Onlar için yalvarıyorum; dünya için değil, bana verdiğin kimseler için yalvarıyorum; çünkü onlar senindir.
10. Ve benimkilerin tümü senindir, seninkiler de benimdir; ve ben onlarda yüceltildim.
11. Ve şimdi ben artık dünyada değilim, ama onlar dünyadadır, ve ben sana geliyorum. Kutsal Baba, bana verdiğin kimseleri adınla koru ki, bizim gibi bir olsunlar.
12. Dünyada onlarla birlikte olduğum sürece, onları senin adınla korudum; bana verdiğin kimseleri sakladım, ve helâk oğlundan başka onlardan hiçbiri yitirilmedi; öyle ki, Yazı yerine gelsin.
13. Ve şimdi sana geliyorum; ve sevincim kendilerinde tamamlansın diye bu şeyleri dünyada söylüyorum.
14. Ben onlara senin sözünü verdim; ve dünya onlardan nefret etti, çünkü ben dünyadan olmadığım gibi, onlar da dünyadan değiller.
15. Onları dünyadan kaldırmanı değil, kötü olandan korumanı diliyorum.
16. Ben dünyadan olmadığım gibi, onlar da dünyadan değiller.
17. Onları gerçeğinle kutsal kıl; senin sözün gerçektir.
18. Sen beni dünyaya gönderdiğin gibi, ben de onları dünyaya gönderdim.
19. Ve onların uğruna kendimi kutsal kılıyorum, öyle ki, onlar da gerçekle kutsal kılınsınlar.
20. Ve yalnız onlar için değil, onların sözüyle bana iman edecek olanlar için de yalvarıyorum;
21. Öyle ki, hepsi bir olsunlar; senin bende olduğun ve benim sende olduğum gibi, Baba, onlar da bizde bir olsunlar, dünya da beni senin gönderdiğine iman etsin.
22. Ve bana verdiğin yüceliği onlara verdim; öyle ki, bizim bir olduğumuz gibi onlar da bir olsunlar;
23. Ben onlarda, sen de bende, öyle ki, bir olmak üzere tamamlanmış olsunlar; ve dünya beni senin gönderdiğini, ve beni sevdiğin gibi onları da sevdiğini anlasın.
24. Baba, bana verdiklerinin de bulunduğum yerde benimle birlikte olmalarını istiyorum; öyle ki, bana verdiğin yüceliğimi görsünler; çünkü sen beni dünyanın kuruluşundan önce sevdin.
25. Ey adil Baba, dünya seni bilmedi; ama ben seni bildim, bunlar da beni senin gönderdiğini anladılar.
26. Ve adını onlara bildirim, ve bildireceğim; öyle ki, bana olan sevgin onlarda olsun, ben de onlarda olayım.
