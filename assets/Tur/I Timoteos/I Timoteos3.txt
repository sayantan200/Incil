1. Bu söz sadıktır: Eğer bir adam gözeticiliği isterse, iyi bir iş arzu eder.
2. Ancak gözetici, ayıplanmaz, tek kadının kocası, uyanık, ağırbaşlı, saygın, konuksever, öğretmeye yetenekli,
3. Şarap düşkünü değil, vurucu değil, haksız kazanca istekli değil; ama sabırlı, kavgacı değil, açgözlü değil,
4. Çocukları tam ağırbaşlılıkla söz dinletip kendi evine iyi önderlik eden biri olmalı;
5. (Çünkü eğer bir adam kendi evini nasıl yöneteceğini bilmezse, Allah'ın kilisesine nasıl bakabilir?)
6. Acemi olmamalı, yoksa kibirlenerek iblisin mahkûmiyetine düşer.
7. Üstelik siteme ve iblisin tuzağına düşmemesi için dışarda olanlar tarafından kendisine iyi tanıklık edilmesi gerekir.
8. Aynı şekilde hizmet görücüler, iki sözlü, çok şaraba düşkün, haksız kazanca istekli değil,
9. Ama imanın sırrını temiz vicdanda tutarak ağırbaşlı olmalı.
10. Bunlar da önce denensin; kusursuz bulunurlarsa, o zaman hizmete görücülük etsinler.
11. Aynı şekilde onların karıları da iftiracı değil, ama ağırbaşlı, ayık, her bakımdan sadık olmalı.
12. Hizmet görücüler tek kadın kocası, çocuklarına ve kendi evlerine iyi önderlik edenler olsun.
13. Çünkü iyi hizmet görücülük yapmış olanlar kendileri için iyi bir mevki, ve Mesih İsa'da olan imanda çok cesaret kazanırlar.
14. Bu şeyleri sana yakında yanına gelmeyi ümit ederek yazıyorum;
15. Ama eğer gecikirsem, gerçeğin direği ve esası, diri Allah'ın kilisesi olan Allah'ın evinde nasıl davranmam gerektiğini bilesin diye, yazıyorum.
16. Ve takvanın sırrı büyük olduğu inkâr edilemez: Allah, et bedende göründü, Ruh'ta doğrulandı, meleklerce görüldü, Centiller'e vaaz edildi, dünyada O'na iman edildi, yücelik içinde yukarı alındı.
