1. Bunun için her şeyden önce şunu öğütlerim: Tüm takva ve ağırbaşlılık içinde sakin ve huzurlu bir yaşam sürelim diye, tüm insanlar için,
2. Krallar için, ve yüksek mevkide olanların hepsi için yalvarışlar, dualar, şefaatler, şükürler edilsin.
3. Çünkü kurtarıcımız Allah'ın gözü önünde bu iyi ve makbuldür;
4. O tüm insanların kurtulmasını ve gerçeğin bilincine erişmesini ister.
5. Çünkü tek bir Allah vardır, ve Allah'la insanlar arasında tek bir aracı, insan olan Mesih İsa;
6. O kendisini herkes için fidye verdi; tanıklığı kendi vakitlerinde verilecekti;
7. Ben bunun için vaiz ve elçi, (Mesih'te gerçeği söylüyorum, ve yalan söylemiyorum,) imanda ve gerçekte Centiller'in öğretmeni atandım.
8. Bu nedenle, erkeklerin her yerde kutsal eller kaldırarak gazapsız ve kuşkusuz dua etmelerini isterim.
9. Aynı şekilde kadınlar da, saç örgüleri, ya da altın, ya da inciler, ya da pahalı giysilerle değil, ama sade kıyafette, iffet ve ölçülü davranışla,
10. Ve (takva sahibi olduğunu iddia eden kadınlara yakışır şekilde) iyi işlerle kendilerini süslesinler.
11. Kadın sükûnet içinde tüm boyun eğmeyle öğrensin.
12. Ama kadının öğretmesine, ve erkeğe egemen olmasına izin vermem, ancak sükûnet içinde olsun.
13. Çünkü önce Adem, sonra Havva biçimlendi;
14. Ve Adem aldanmadı, ama kadın aldanarak suç işledi;
15. Ama çocuk doğurmakla kurtulacaktır, eğer onlar iman ve sevgi ve kutsallıkta ağırbaşlılıkla devam ederlerse.
