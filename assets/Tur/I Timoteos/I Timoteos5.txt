1. Bir ihtiyarı azarlama, ama onu baba gibi, daha genç olan adamları kardeşler gibi,
2. Yaşlı kadınları analar gibi, daha genç olanları tüm paklıkla kız kardeşler gibi öğütle.
3. Gerçekten dul olan dul kadınlara saygı göster.
4. Ama bir dul kadının çocukları ya da torunları varsa, onlar önce kendi evlerine takva göstermeyi, ve kendi ana babalarına karşılık ödemeyi öğrensinler; çünkü Allah'ın önünde bu iyi ve makbuldür.
5. Şimdi gerçekten dul ve yalnız kalmış olan kadın, umudunu Allah'a bağlamıştır, ve gece gündüz yalvarışlara ve dualara devam eder.
6. Ama zevk içinde yaşayan kadın, yaşarken ölüdür.
7. Ve kusursuz olmaları için bu şeyleri uyarı olarak bildir.
8. Ama eğer biri, kendininkilere, ve özellikle ev halkına bakmazsa, imanı inkâr etmiştir, ve imansızdan beterdir.
9. İyi işler için hakkında tanıklık edilen, tek erkeğin karısı olup altmış yaşından aşağı olmayan dul kadın,
10. Eğer çocuklar büyütmüş, eğer konuk ağırlamış, eğer kutsalların ayaklarını yıkamış, eğer sıkıntıda olanlara yardım etmiş, eğer her iyi işin ardınca gitmişse, deftere yazılsın.
11. Ama daha genç dul kadınları reddet, çünkü Mesih'e karşı olarak bedensel arzularına düştükleri zaman, evlenmek isterler;
12. İlk imanı bıraktıkları için hüküm giyerler.
13. Aynı zamanda evden eve gezerek aylak olmayı da öğrenirler; ancak yalnız aylak değil, ama üzerlerine düşmeyen şeyleri söyleyerek başkalarının işlerine karışan boşboğazlar da olurlar.
14. Bu nedenle, daha genç kadınların evlenmelerini, çocuk yapmalarını, ev yönetmelerini, karşı durana sitem için hiç fırsat vermemelerini isterim;
15. Çünkü zaten bazıları Şeytan'ın ardına düştüler.
16. Eğer iman eden bir adamın ya da kadının dulları varsa, onlara yardım etsinler, ve gerçekten dul kadınlara yardım etmesi için kiliseye yük edilmesin.
17. İyi önderlik eden ihtiyarlar, özellikle söze ve öğretiye emek verenler, iki kat saygıya layık sayılsınlar.
18. Çünkü Yazı diyor ki, Harman döven öküzün ağzını bağlamayacaksın. Ve, İşçi kendi ücretine hak eder.
19. İki ya da üç tanıkla olmadıkça, bir ihtiyara karşı suçlamayı kabul etme.
20. Günah işleyenleri herkesin önünde azarla ki, diğerleri de korksun.
21. Allah'ın, ve Rab İsa Mesih'in, ve seçilmiş meleklerin önünde seni uyarıyorum ki, hatıra göre hiçbir şey yapmayarak, taraf tutmadan bu şeyleri uygulayasın.
22. Bir adamın üzerine aceleyle eller koyma; ve başka adamların günahlarına paydaş olma; kendini temiz tut.
23. Bundan sonra artık su içme, ama miden ve sık sık gelen hastalıkların için biraz da şarap kullan.
24. Bazı adamların günahları bellidir, önceden yargıya gider; bazı adamları da geriden izler.
25. Aynı şekilde bazıların iyi işleri de bellidir, ve başkaca olanların gizlenmesi mümkün değildir.
