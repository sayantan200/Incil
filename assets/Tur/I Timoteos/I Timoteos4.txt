1. Şimdi Ruh açıkça söylüyor ki sonraki vakitlerde bazıları imandan dönüp aldatıcı ruhları ve iblislerin öğretilerini dinleyecekler,
2. İkiyüzlülükte yalan söyleyecekler; vicdanları kızgın demirle dağlanacak;
3. Evlenmeyi yasaklayacak, iman edip gerçeği bilenler tarafından şükranla kabul edilmek üzere Allah'ın yarattığı yiyeceklerden çekinmeyi emredecekler.
4. Çünkü Allah'ın her yaratığı iyidir, ve eğer şükranla kabul edilirse, hiçbir şey reddedilmemeli;
5. Çünkü Allah'ın sözü ve duayla kutsal kılınır.
6. Eğer bu şeyleri kardeşlere hatırlatırsan, imanın ve izlediğin iyi öğretinin sözleriyle beslenmiş olarak Mesih İsa'nın iyi bir hizmetkârı olursun;
7. Ama kutsallıktan yoksun ve kocakarı masallarını reddet; ve bunun yerine kendini takvaya idman et;
8. Çünkü bedeni idman az faydalıdır; ama takva şimdiki ve gelecek yaşamın vaadine sahip olarak tüm şeyler için faydalıdır.
9. Bu söz sadık ve her bakımdan kabule layıktır.
10. Çünkü bunun için emek veriyor ve hakaret görüyoruz, çünkü tüm insanların, özellikle iman edenlerin Kurtarıcısı olan diri Allah'a güveniyoruz.
11. Bu şeyleri emret ve öğret.
12. Senin gençliğini hiçbir adam hor görmesin, ama sözde, yaşayışta, sevgide, ruhta, imanda, paklıkta, iman edenlere örnek ol.
13. Ben gelinceye dek okumaya, öğütlemeye, ve öğretiye önem ver.
14. Sende olan armağanı ihmal etme, bu sana peygamberlik aracılığıyla ihtiyarlar kurulunun ellerini koymasıyla verildi.
15. Bu şeyleri derin düşün; bunlara kendini tamamen ver ki, senin ilerleyişin herkese görünsün.
16. Kendine ve öğretiye dikkat et; onlarda devam et; çünkü bunu yapmakla hem kendini, hem seni dinleyenleri kurtaracaksın.
