1. Boyunduruk altında kaç köle varsa kendi efendilerini tüm onura layık saysınlar, öyle ki, Allah'ın adı ve öğretisi küfredilmesin.
2. Ve iman etmiş efendileri olanlar, kardeş oldukları için onları hor görmesinler, ama daha ziyade onlara hizmet etsinler; çünkü bunlar sadık ve sevilen, bu hizmetten yararlanan kişilerdir. Bu şeyleri öğret ve teşvik et.
3. Eğer bir adam başka türlü öğretirse, ve sağlam sözlere, Rabbimiz İsa Mesih'in sözlerine, ve takvaya göre olan öğretiye yanaşmazsa,
4. Bir şey bilmeyerek kibirlenmiştir, ama tartışmalar ve kelime kavgalarını delilik derecesinde sever; kıskançlık, çekişme, iftiralar, kötü kuşkular,
5. Düşünceleri bozulmuş ve gerçekten yoksun kalmış adamların takvayı kazanç yolu sanıp sürtüşmeleri bunlardan oluyor; böyle kimselerden sakın.
6. Ama takva, yetinmeyle büyük kazançtır.
7. Çünkü dünyaya bir şey getirmedik, bellidir ki ondan bir şey götüremeyiz.
8. Ve yiyeceğimiz ve örtüneceğimiz oldukça bunlarla yetinelim.
9. Ama zengin olmak isteyenler denenmeye ve tuzağa, ve insanları yıkıma ve helâke batıran çok anlamsız ve zararlı arzulara düşerler.
10. Çünkü tüm kötülüğün kökü para sevgisidir; bazıları bunu arzu ederek imandan saptılar, ve kendilerini birçok elemlerle sapladılar.
11. Ama sen, ey Allah adamı, bu şeylerden kaç; ve doğruluğun, takvanın, imanın, sevginin, sabrın, yumuşak huyluluğun ardından koş.
12. İmanın iyi mücadelesini sürdür, sonsuz yaşamı sıkı tut, buna da çağrıldın, ve çok tanıklar önünde iyi ikrarı ikrar ettin.
13. Tüm şeyleri diri eden Allah'ın gözü önünde, ve Pontius Pilatus'un önünde iyi ikrarı tanıklık etmiş olan Mesih İsa'nın önünde sana buyuruyorum ki,
14. Rabbimiz İsa Mesih'in görünmesine dek sen bu emri lekesiz, kusursuz tutasın;
15. Kendi vakitlerinde O'nu gösterecektir, kutlu ve tek Hükümdar, kralların Kralı, ve rablerin Rabbi O'dur;
16. Ölümsüzlüğe yalnız sahip olan, hiçbir adamın yaklaşamadığı ışıkta duran O'dur, O'nu hiçbir adam görmedi, ve göremiyor; O'na onur ve sonsuz kudret olsun. Âmin.
17. Bu dünyada zengin olanlara yüksek fikirli olmamalarını, ve güvenilmez zenginliğe değil, ama zevk almamız için bize tüm şeyleri bol bol veren Allah'a umut bağlamalarını,
18. Sonsuz yaşamı tutsunlar diye, gelecek vakit için kendilerine iyi temel hazırlayarak iyilik işlemelerini,
19. İyi işlerde zengin olup dağıtmaya hazır ve cömert olmalarını buyur.
20. Ey Timoteos, sana emanet edileni koru, bayağı ve boş sözlerden, ve yalan yere bilgi denilen şeyin itirazlarından sakın;
21. Bazıları bunu iddia ederek iman hakkında saptılar. İnayet seninle olsun. Âmin.
