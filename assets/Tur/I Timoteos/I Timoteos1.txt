1. Kurtarıcımız Allah'ın ve umudumuz Rab İsa Mesih'in emriyle İsa Mesih'in elçisi Pavlus;
2. İmanda öz oğlum Timoteos'a: Babamız Allah'tan ve Rabbimiz İsa Mesih'ten inayet, merhamet ve selamet olsun.
3. Makedonya'ya gittiğim zaman, Efes'te kalasın ve bazılarına başka öğretiyi öğretmemelerini,
4. Ve imanda olan takvasal geliştirmeye hizmet etmekten çok tartışmalara neden olan masallara ve sonu gelmeyen soyağaçlarına önem vermemelerini emredesin diye, sana rica ettiğim gibi, öyle yap.
5. Şimdi emrin sonucu pak yürekten, ve iyi vicdandan, ve içtenlikli bir imandan olan sevgidir;
6. Bazı kişiler bunlardan saparak boş konuşmalara döndüler;
7. Yasa öğretmeni olmak istiyorlar; ama ne söyledikleri sözleri ne de neler hakkında iddia ettiklerini anlıyorlar.
8. Ama yasanın iyi olduğunu biliyoruz, eğer bir adam onu yasal biçimde kullanırsa;
9. Çünkü şunu biliyoruz ki yasa, doğru adam için değil, ama yasa tanımayanlar ve söz dinlemeyenler, takvasızlar ve günahkârlar, kutsallıktan yoksun ve kutsala karşı saygısız olanlar, babalar öldürenler ve anneler öldürenler, katiller,
10. Fuhuşta bulunanlar, eşcinseller, insan hırsızları, yalancılar, yalan yere yemin edenler, ve sağlam öğretiye karşıt olan başka ne varsa, onlar için konmuştur;
11. Kutlu Allah'ın bana emanet edilen yüce İncil'ine göre bu böyledir.
12. Ve beni güçlendirmiş olan Rabbimiz Mesih İsa'ya şükrederim, çünkü beni hizmete koyarak sadık saydı;
13. Önceleri küfredici, ve zalim, ve zarar verici biriydim; ama bana merhamet edildi, çünkü bunu, bilgisizlikten ve imansızlıktan yaptım.
14. Ve Mesih İsa'da olan iman ve sevgiyle birlikte Rabbimiz'in inayeti ziyadesiyle boldu.
15. Mesih İsa günahkârları kurtarmak için dünyaya geldi, sözü sadıktır ve her bakımdan kabule layıktır; onların başı da benim.
16. Ama bu nedenle bana merhamet edildi, öyle ki, sonsuz yaşam için kendisine daha sonra iman edecek olanlara örnek olayım diye, İsa Mesih tüm tahammülü öncelikle bende göstersin.
17. Şimdi Ebedi Kral'a, ölümsüz, görünmez, tek bilge Allah'a sonsuzlara dek onur ve yücelik olsun. Âmin.
18. Ey oğul Timoteos, senin hakkında önce olan peygamberliklere göre, bu emri sana emanet ediyorum, öyle ki, onlarla iyi bir savaş sürdüresin;
19. İmanı ve iyi vicdanı tutasın; bazıları bunu reddetmekle iman konusunda battılar;
20. İmeneos ve İskender bunlardandır; küfretmemeyi öğrensinler diye onları Şeytan'a teslim ettim.
