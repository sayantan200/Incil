İSRAİL Kralı Yeroboam'ın yirmi yedinci yılında, Yahuda kralı Amazya oğlu Azarya krallık etmeye başladı.
2 Krallık etmeye başladığı zaman on altı yaşındaydı; ve Yeruşalim'de elli iki yıl krallık etti; ve annesi Yeruşalim'den olup adı Yekolya'ydı.
3 Ve babası Amazya'nın yapmış olduğu her şeye göre RAB'bin gözünde doğru olanı yaptı.
4 Ancak yüksek yerler kaldırılmadı; halk hâlâ yüksek yerlerde kurban kesip buhur yakıyorlardı.
5 Ve RAB kralı vurdu, ve ölümü gününe kadar cüzamlıydı, ve ayrı bir evde oturdu. Ve kralın oğlu Yotam ülke halkına hükmederek ev üzerinde bulunu-yordu.
6 Ve Azarya'nın işlerinin geri kalanı, ve yaptığı her şey, Yahuda krallarının tarihler kitabında yazılı değil mi?
7 Böylece Azarya atalarıyla uyudu; ve onu ataları yanına Davut Şehri'nde göm-düler; ve yerine oğlu Yotam krallık etti.
8 Yahuda Kralı Azarya'nın otuz sekizinci yılında Yeroboam'ın oğlu Zeke-riya Samiriye'de altı ay İsrail üzerine krallık etti.
9 Ve atalarının yapmış oldukları gibi RAB'bin gözünde kötü olanı yaptı; Nebat oğlu Yeroboam'ın İsrail'e işlettirdiği günahlarından ayrılmadı.
10 Ve Yabeş oğlu Şallum ona karşı dü-zen kurdu, ve onu halkın önünde vurdu, ve onu öldürüp yerine krallık etti.
11 Ve Zekeriya'nın işlerinin geri kalanı, işte, onlar İsrail krallarının tarihler kita-bında yazılıdır.
12 RAB'bin Yehu'ya, Dördüncü göbek oğulların İsrail tahtı üzerinde oturacak, diye söylediği söz budur. Ve böyle oldu.
13 Yahuda kralı Uzziya'nın otuz dokuzuncu yılında Yabeş oğlu Şallum krallık etmeye başladı; ve Samiriye'de tam bir ay krallık etti.
14 Çünkü Gadi oğlu Menahem Tirza'dan çıktı, ve Samiriye'ye geldi, ve Samiriye'de Yabeş oğlu Şallum'u vurup onu öldürdü, ve yerine krallık etti.
15 Ve Şallum'un işlerinin geri kalanı, ve kurduğu düzen, işte, onlar İsrail krallarının tarihler kitabında yazılıdır.
16 O zaman Menahem Tifsah'ı, ve orada olanların hepsini, ve Tirza'dan öte onun sınırlarını vurdu; çünkü kendisine açmamışlardı, bunun için onu vurdu; ve orada olan tüm gebe kadınların karınla-rını yardı.
17 Yahuda kralı Azarya'nın otuz doku-zuncu yılında Gadi oğlu Menahem İsrail üzerine krallık etmeye başladı, ve Samiriye'de on yıl krallık etti.
18 Ve RAB'bin gözünde kötü olanı yaptı, Nebat oğlu Yeroboam'ın İsrail'e işlet-tirdiği günahlarından tüm günlerince ayrılmadı.
19 Asur Kralı Pul ülkenin üzerine yürüdü; ve krallığı kendi elinde pekiştirmek için Pul'un eli kendisiyle beraber olsun diye Menahem ona bin talant gümüş verdi.
20 Menahem Asur Kralı'na vermek için bu gümüşü İsrail üzerine, adam başına elli şekel gümüş olmak üzere tüm kuvvetli zengin adamlara vergi koydu. Ve Asur Kralı geri döndü, ve orada ülkede durmadı.
21 Ve Menahem'in işlerinin geri kalanı, ve yaptığı her şey, İsrail krallarının tarihler kitabında yazılı değil mi?
22 Ve Menahem atalarıyla uyudu; ve yerine oğlu Pekahya krallık etti.
23 Yahuda kralı Azarya'nın ellinci yılın-da Menahem oğlu Pekahya Samiriye'de İsrail üzerine krallık etmeye başladı, ve iki yıl krallık etti.
24 Ve RAB'bin gözünde kötü olanı yaptı; Nebat oğlu Yeroboam'ın İsrail'e işlet-tirdiği günahlarından ayrılmadı.
25 Ama kendi komutanı, Remalya'nın oğlu Pekah, ona karşı düzen kurdu, ve Samiriye'de, kral evi sarayında, onu Argob ve Arye ile beraber, ve Gileadîler'den elli kişi kendisiyle beraber, vurdu; ve onu öldürüp yerine krallık etti.
26 Ve Pekahya'nın işlerinin geri kalanı, ve yaptığı her şey, işte, onlar İsrail krallarının tarihler kitabında yazılıdır.
27 Yahuda kralı Azarya'nın elli ikinci yılında Remalya oğlu Pekah Samiriye'de İsrail üzerine krallık etmeye başladı, ve yirmi yıl krallık etti.
28 Ve RAB'bin gözünde kötü olanı yaptı; Nebat oğlu Yeroboam'ın İsrail'e işlet-tirdiği günahlarından ayrılmadı.
29 İsrail Kralı Pekah'ın günlerinde Asur Kralı Tiglat-pileser geldi, ve İyon'u, ve Abel-beyt-maaka'yı, ve Yanoah'ı, ve Kedeş'i, ve Hazor'u, ve Gilead'ı, ve Celile'yi, tüm Naftali ülkesini aldı; ve onları Asur'a sürdü.
30 Ve Ela oğlu Hoşea, Remalya oğlu Pekah'a karşı düzen kurdu, ve onu vurup öldürdü, ve Uzziya oğlu Yotam'ın yirminci yılında onun yerine krallık etti.
31 Ve Pekah'ın işlerinin geri kalanı, ve yaptığı her şey, işte, onlar İsrail kral-larının tarihler kitabında yazılıdır.
32 İsrail kralı Remalya oğlu Pekah'ın ikinci yılında Yahuda kralı Uzziya oğlu Yotam krallık etmeye başladı.
33 Krallık etmeye başladığı zaman yirmi beş yaşındaydı; ve Yeruşalim'de on altı yıl krallık etti; ve annesinin adı Zadok'un kızı Yeruşa idi.
34 Ve RAB'bin gözünde doğru olanı yaptı; babası Uzziya'nın yapmış olduğu her şeye göre yaptı.
35 Ancak yüksek yerler kaldırılmadı; halk hâlâ yüksek yerlerde kurban kesip buhur yakıyorlardı. RAB evinin yukarı kapısını o yaptı.
36 Şimdi Yotam'ın işlerinin geri kalanı, ve yaptığı her şey, Yahuda krallarının tarihler kitabında yazılı değil mi?
37 RAB o günlerde Suriye Kralı Rezin'i, ve Remalya oğlu Pekah'ı Yahuda'ya karşı göndermeye başladı.
38 Ve Yotam atalarıyla uyudu, ve atası Davut'un Şehri'nde ataları yanına gömüldü; ve yerine oğlu Ahaz krallık etti.
