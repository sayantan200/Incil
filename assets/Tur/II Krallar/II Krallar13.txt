YAHUDA Kralı Ahazya oğlu Yoaş'ın yirmi üçüncü yılında, Yehu oğlu Ye-hoahaz Samiriye'de İsrail üzerine krallık etmeye başladı, ve on yedi yıl krallık etti.
2 Ve RAB'bin gözünde kötü olanı yaptı, ve Nebat oğlu Yeroboam'ın İsrail'e işlettirdiği günahların ardınca yürüdü; onlardan ayrılmadı.
3 Ve RAB'bin öfkesi İsrail'e karşı alevlendi, ve tüm günler onları Suriye Kralı Hazael'in eline, ve Hazael'in oğlu Ben-hadad'ın eline verdi.
4 Ve Yehoahaz RAB'be yalvardı, ve RAB onu işitti; çünkü İsrail'in sıkıntısını, Suriye Kralı'nın onları nasıl sıkıştırdığını gördü.
5 (Ve RAB İsrail'e bir kurtarıcı verdi, öyle ki Suriye'nin eli altından çıktılar; ve İsrail çocukları evvelki gibi çadırlarında oturdular.
6 Ama Yeroboam evinin İsrail'e işlet-tirdiği günahlardan ayrılmadılar, ama onlarda yürüdüler; ve koru da Samiriye'de kaldı.)
7 Ve elli atlıdan, ve on savaş araba-sından, ve on bin yayadan başka Yehoahaz'a halktan kimse bırakmadı; çünkü Suriye Kralı onları yok etmişti; ve onları dövenin tozu gibi etmişti.
8 Şimdi Yehoahaz'ın işlerinin geri kalanı, ve yaptığı her şey, ve onun gücü, İsrail krallarının tarihler kitabında yazılı değil mi?
9 Ve Yehoahaz atalarıyla uyudu; ve onu Samiriye'de gömdüler; ve yerine oğlu Yoaş krallık etti.
10 Yahuda Kralı Yoaş'ın otuz yedinci yılında Yehoahaz oğlu Yehoaş Sami-riye'de İsrail üzerine krallık etmeye başladı, ve on altı yıl krallık etti.
11 Ve RAB'bin gözünde kötü olanı yaptı; Nebat oğlu Yeroboam'ın İsrail'e işlet-tirdiği tüm günahlarından ayrılmadı; onlarda yürüdü.
12 Ve Yoaş'ın işlerinin geri kalanı, ve yaptığı her şey, ve Yahuda Kralı Amazya ile cenkteki gücü, İsrail kral-larının tarihler kitabında yazılı değil mi?
13 Ve Yoaş atalarıyla uyudu; ve onun tahtına Yeroboam oturdu; ve Yoaş Samiriye'de İsrail krallarıyla gömüldü.
14 Şimdi Elişa hasta düştü, ve bu hastalıkla ölecekti; ve İsrail Kralı Yoaş onun yanına indi, ve onun yüzü üzerine ağlayıp dedi ki, Baba, ey baba, İsrail'in arabası, ve onun atlıları!
15 Ve Elişa ona, Bir yay ile oklar al, dedi. Ve kendisine bir yay ile oklar aldı.
16 Ve İsrail Kralı'na, Elini yayın üzerine koy, dedi; ve üzerine elini koydu. Ve Elişa ellerini kralın elleri üzerine koydu.
17 Ve, Doğu tarafındaki pencereyi aç, dedi; ve onu açtı. O zaman Elişa, Oku at, dedi: ve attı. Ve, RAB'bin azat oku, dedi, Suriye'ye karşı azat oku; çünkü Suriyeliler'i bitirinceye kadar onları Afek-te vuracaksın.
18 Ve, Okları al, dedi; ve aldı. Ve İsrail Kralı'na, Yere vur, dedi; ve üç kez vurup durdu.
19 Ve Allah adamı ona karşı öfkelenip, Beş ya da altı kez vurmalıydın, dedi; o zaman Suriye'yi bitirinceye kadar onu vurmuş olurdun; ama şimdi Suriye'yi üç kez vuracaksın.
20 Ve Elişa öldü, ve onu gömdüler. Ve Moab çeteleri yıl başlarında ülkeye akın ederlerdi.
21 Ve vaki oldu ki, bir adamı gömerler-ken, işte, bir çete gördüler; ve o adamı Elişa'nın mezarına attılar; ve adam düşüp Elişa'nın kemiklerine dokununca dirildi, ve ayakları üzerine dikildi.
22 Ama Yehoahaz'ın tüm günlerinde Suriye Kralı Hazael İsrail'i sıkıştırdı.
23 Ve RAB, İbrahim, İshak ve Yakup'la olan antlaşmasından ötürü, onlara lüt-fetti, ve onlara acıdı, ve onlara yöneldi, ve onları helak etmek istemedi, ve şimdiye kadar onları kendi yüzü önünden atmadı.
24 Böylece Suriye Kralı Hazael öldü, ve yerine oğlu Ben-hadad krallık etti.
25 Ve babası Yehoahaz'ın elinden Ha-zael'in savaşta almış olduğu şehirleri Yehoahaz oğlu Yehoaş Hazael oğlu Benhadad'ın elinden geri aldı. Yoaş onu üç kez vurup İsrail şehirlerini geri aldı.
