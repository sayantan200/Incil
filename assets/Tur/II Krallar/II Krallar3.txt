ŞİMDİ Yahuda Kralı Yehoşafat'ın on sekizinci yılında, Ahab oğlu Yehoram Samiriye'de İsrail üzerine krallık etmeye başladı, ve on iki yıl krallık etti.
2 Ve RAB'bin gözü önünde kötülük yaptı, ancak babası gibi, ve annesi gibi değil; çünkü babasının yapmış olduğu Baal'ın suretini ortadan kaldırdı.
3 Ama Nebat oğlu Yeroboam'ın İsrail'e işlettirmiş olduğu günahlara bağlı kaldı; onlardan ayrılmadı.
4 Ve Moab Kralı Meşa davar sahibi idi; ve İsrail Kralı'na yapağısı ile yüz bin kuzu, ve yüz bin koç öderdi.
5 Ama vaki oldu ki, Ahab ölünce Moab Kralı İsrail Kralı'na karşı ayaklandı.
6 Ve o vakit Kral Yehoram Samiriye'den çıktı, ve tüm İsrail'i saydı.
7 Ve gidip Yahuda Kralı Yehoşafat'a, Moab Kralı bana karşı ayaklandı; Moab'a karşı savaş için benimle beraber gider misin? diye gönderdi. Ve, Çıkarım, dedi; beni kendin gibi say, halkımı kendi halkın gibi say, ve atlarımı kendi atların gibi say.
8 Ve o, Hangi yoldan çıkalım? dedi; ve o, Edom çölü yolundan, dedi.
9 Böylece İsrail Kralı ile Yahuda Kralı ve Edom Kralı gittiler; ve dolambaç yoldan yedi gün yürüdüler; ve ordu için, ve artlarınca gelen hayvanlar için su yoktu.
10 Ve İsrail Kralı, Eyvah! dedi, çünkü RAB bu üç kralı Moab'ın eline versin diye onları bir araya çağırmış.
11 Ama Yehoşafat, Burada RAB'bin bir peygamberi yok mu ki, onun aracılığıyla RAB'den soralım? dedi. Ve İsrail Kralı'nın kullarından biri cevap verip, Şafat oğlu Elişa burada, dedi, İlyas'ın ellerine o su dökerdi.
12 Ve Yehoşafat, RAB'bin sözü ondadır, dedi. Ve İsrail Kralı ile Yehoşafat ve Edom Kralı onun yanına indiler.
13 Ve Elişa İsrail Kralı'na, Benden sana ne? dedi, babanın peygamberlerine, ve annenin peygamberlerine git. Ve İsrail Kralı ona, Hayır, dedi, çünkü RAB Moab'ın eline versin diye bu üç kralı bir araya çağırmış.
14 Ve Elişa, Önünde durmakta olduğum yaşayan ordular RABBİ'nin hakkı için, dedi, eğer ben Yahuda Kralı Yehoşafat'ın hatırını gözetmeseydim, sana bakmaz ve seni görmezdim.
15 Ama şimdi bana bir saz şairi getirin. Ve vaki oldu ki, saz şairi çalarken RAB'bin eli onun üzerine geldi.
16 Ve dedi ki, RAB şöyle diyor: Bu vadiyi hendek hendek edin.
17 Çünkü RAB şöyle diyor: Rüzgâr görmeyeceksiniz, ve yağmur gör-meyeceksiniz; ama bu vadi suyla dolacak, ve siz ve sürüleriniz ve hayvanlarınız içeceksiniz.
18 Ve RAB'bin gözünde bu kolay bir şeydir; Moab'ı da elinize verecektir.
19 Ve her duvarlı şehri, ve her seçme şehri vuracaksınız, ve her iyi ağacı keseceksiniz, ve tüm su kaynaklarını kapayacaksınız, ve her iyi tarlayı taşlarla bozacaksınız.
20 Ve vaki oldu ki, sabahleyin, yemelik sunu sunulacağı zaman, işte, Edom yolundan sular geldi, ve ülke sularla doldu.
21 Ve kralların kendilerine karşı savaş-mak için çıkmış olduklarını tüm Moabîler işitince, silah kuşanabilenlerin hepsi, ve daha yukarı yaştakiler bir araya toplan-dılar, ve sınırda durdular,
22 Ve sabahleyin erken kalktılar, ve güneş suların üzerinde parlıyordu, ve Moabîler karşıdan suları kan gibi kırmızı gördüler;
23 Ve onlar, Bu kandır, dediler, mutlaka krallar öldürülmüşler, ve birbirlerini vur-muşlar; şimdi bunun için, Moab, çapula!
24 Ve İsrail ordugâhına gelince, İsrailîler kalkıp Moabîler'i vurdular, öyle ki onların önünden kaçtılar; ve Moabîler'i ülkele-rinde bile vurarak ilerlediler.
25 Ve şehirleri yıktılar; ve her iyi tarlaya her adam taşını atarak onu doldurdular; ve tüm su kaynaklarını kapadılar, ve tüm iyi ağaçları kestiler, ancak Kir-hareset'te onun taşlarını bıraktılar; ama sapancılar onu da kuşatıp vurdular.
26 Ve Moab Kralı savaşın kendisi için şiddetli olduğunu görünce, Edom Kralı üzerine yarıp geçmek için yanına kılıç taşıyan yedi yüz kişi aldı; ama yapa-madılar.
27 O zaman kendi yerine krallığa geçe-cek olan en büyük oğlunu aldı, ve onu duvarın üzerinde yakmalık sunu için sundu. Ve İsrail'e karşı büyük öfke oldu; ve onun yanından göç ettiler, ve kendi ülkelerine döndüler.
