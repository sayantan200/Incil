REMALYA oğlu Pekah'ın on yedinci yılında Yahuda Kralı Yotam oğlu Ahaz krallık etmeye başladı.
2 Ahaz krallık etmeye başladığı zaman yirmi yaşındaydı; ve Yeruşalim'de on altı yıl krallık etti; ve Allahı RAB'bin gözünde doğru olanı atası Davut'un yapmış olduğu gibi Ahaz yapmadı.
3 Ve İsrail krallarının yolunda yürüdü, ancak RAB'bin İsrail çocukları önünden kovmuş olduğu milletlerin iğrençliklerine göre oğlunu da ateşten geçirdi.
4 Ve yüksek yerlerde, ve tepeler üze-rinde, ve her yeşil ağaç altında kurban kesti ve buhur yaktı.
5 O zaman Suriye Kralı Rezin ve İsrail Kralı Remalya oğlu Pekah savaş için Yeruşalim'e çıktılar, ve Ahaz'ı kuşattılar, ama onu yenemediler.
6 O vakitte Suriye Kralı Rezin Elat'ı Suriye'ye geri aldı, ve Yahudiler'i Elat'tan sürüp çıkardı; ve Suriyeliler Elat'a gir-diler, ve bugüne dek orada oturuyorlar.
7 Böylece Ahaz Asur Kralı Tiglat-pileser'e, Ben senin kulun ve oğlunum; gel, ve bana karşı ayaklanan Suriye Kralı'nın elinden, ve İsrail Kralı'nın elin-den beni kurtar, diye ulaklar gönderdi.
8 Ve Ahaz RAB'bin evinde, ve kral evinin hazinelerinde bulunan gümüşü ve altını aldı, ve hediye olarak Asur Kralı'na gönderdi.
9 Ve Asur Kralı onu dinledi; çünkü Asur Kralı Damaskus'a karşı çıktı, ve onu aldı, ve ahalisini Kir'e sürdü, ve Rezin'i öldürdü.
10 Ve Kral Ahaz Asur Kralı Tiglat-pileser'i karşılamak için Damaskus'a gitti, ve Damaskus'ta olan sunağı gördü; ve Kral Ahaz sunağın her işine göre bi-çimini ve örneğini kâhin Uriya'ya gön-derdi.
11 Ve kâhin Uriya bir sunak yaptı, Kral Ahaz'ın Damaskus'tan gönderdiği her şeye göre, kâhin Uriya Kral Ahaz Da-maskus'tan gelinceye kadar öyle yaptı.
12 Ve kral Damaskus'tan gelince, kral sunağı gördü; ve kral sunağa yaklaşıp üzerinde sunu sundu.
13 Ve yakmalık sunusunu ve yemelik sunusunu yaktı, ve içmelik sunusunu döktü, ve esenlik sunuların kanını sunak üzerine serpti.
14 Ve RAB'bin önünde olan tunç sunağı evin ön tarafından, kendi sunağıyla RAB'bin evi arasından getirdi, ve onu kendi sunağının kuzey tarafına koydu.
15 Ve kral Ahaz kâhin Uriya'ya emredip dedi ki, Sabahın yakmalık sunusunu, ve akşamın yemelik sunusunu, ve kralın yakmalık sunusu, ve onun yemelik sunusuyla beraber tüm ülke halkının yakmalık sunusunu, ve onların yemelik sunusunu, ve içmelik sunularını büyük sunak üzerinde yak; ve yakmalık sununun tüm kanını, ve kurbanın tüm kanını onun üzerine serp; ve tunç sunak sormak için benim olacaktır.
16 Böylece kâhin Uriya Kral Ahaz'ın emrettiği her şeye göre yaptı.
17 Ve Kral Ahaz ayaklıkların yan lev-halarını kesti, ve leğeni onların üze-rinden kaldırdı, ve denizi altında olan tunç öküzlerin üzerinden indirdi, ve onu bir taş döşeme üzerine koydu.
18 Ve Şabat günü için evde yapmış oldukları kapalı yolu, ve kralın dışardan gireceği yeri, Asur Kralı yüzünden RAB'bin evine çevirdi.
19 Şimdi Ahaz'ın yaptığı işlerin geri kalanı, Yahuda krallarının tarihler kita-bında yazılı değil mi?
20 Ve Ahaz atalarıyla uyudu, ve Davut Şehri'nde ataları yanına gömüldü; ve yerine oğlu Hizkiya krallık etti.
