ŞİMDİ vaki oldu ki, İsrail Kralı Ela oğlu Hoşea'nın üçüncü yılında Yahuda Kralı Ahaz oğlu Hizkiya krallık etmeye başladı.
2 Krallık etmeye başladığı zaman yirmi beş yaşındaydı, ve Yeruşalim'de yirmi dokuz yıl krallık etti; ve annesinin adı Zekerya'nın kızı Abi'ydi.
3 Ve atası Davut'un yapmış olduğu her şeye göre RAB'bin gözünde doğru olanı yaptı.
4 Yüksek yerleri kaldırdı, ve dikili taşları kırdı, ve koruları kesti; ve Musa'nın yapmış olduğu tunç yılanı parçaladı, çünkü İsrail çocukları o günlere kadar ona buhur yakıyorlardı; ve onun adını Nehuştan koydu.
5 İsrail'in Allahı RAB'be güvendi; öyle ki kendisinden sonra olan tüm Yahuda kralları arasında, ve kendisinden önce olanlar arasında onun gibisi yoktu.
6 Çünkü RAB'be yapıştı; ve onun ardından ayrılmadı, ve RAB'bin Musa'ya vermiş olduğu emirlerini tuttu.
7 Ve RAB onunlaydı; ve nereye çıktıysa işi iyi gitti; ve Asur Kralı'na karşı asi oldu; ve ona kulluk etmedi.
8 Gaza'ya, ve onun sınırlarına kadar, bekçiler kulesinden duvarlı şehre kadar Filistliler'i vurdu.
9 Ve vaki oldu ki, Kral Hizkiya'nın dördüncü yılında, ki İsrail Kralı Ela oğlu Hoşea'nın yedinci yılıydı, Asur Kralı Şalmaneser Samiriye'ye karşı çıktı, ve onu kuşattı.
10 Ve üç yılın sonunda onu aldılar; yani Hizkiya'nın altıncı yılında, ki İsrail Kralı Hoşea'nın dokuzuncu yılıydı, Samiriye alındı.
11 Ve Asur Kralı İsrail'i Asur'a sürdü, ve onları Halah'a, ve Gozan Irmağı kıyı-sındaki Habor'a, ve Medler'in şehirlerine koydu,
12 Çünkü Allahları RAB'bin sözünü din-lemediler, ama onun antlaşmasından, ve RAB'bin kulu Musa'nın emrettiğinin hep-sinden öte geçtiler, ve onları dinleme-diler, ve onları yapmadılar.
13 Şimdi Kral Hizkiya'nın on dördüncü yılında Asur Kralı Sanherib Yahuda'nın tüm duvarlı şehirlerine karşı çıktı, ve onları aldı.
14 Ve Yahuda Kralı Hizkiya Lakiş'e Asur Kralı'na gönderip, Suç işledim, dedi; üzerimden geri dön; üzerime koyacağın şeyi yüklenirim. Ve Asur Kralı Yahuda Kralı Hizkiya üzerine üç yüz talant gümüş, ve otuz talant altın koydu.
15 Ve Hizkiya RAB evinde ve kral evinin hazinelerinde bulunan tüm gümüşü verdi.
16 O vakitte Hizkiya RAB'bin tapınağının kapılarından, ve direklerinden Yahuda Kralı Hizkiya'nın kaplamış olduğu altını soydu, ve onu Asur Kralı'na verdi.
17 Ve Asur Kralı Tartan'ı, ve Rabsaris'i, ve Rabşake'yi çok askerle Lakiş'ten Yeruşalim'e, Kral Hizkiya'ya gönderdi. Ve çıktılar, ve Yeruşalim'e geldiler. Ve çıktıkları zaman gelip çırpıcı tarlası caddesinde olan yukarı havuzun su yolu yanında durdular.
18 Ve kralı çağırdılar, ve kral evi üze-rinde olan Hilkiya oğlu Elyakim, ve yazman Şebna, ve Asaf oğlu tarihçi Yoah onlara çıktılar.
19 Ve Rabşake onlara dedi ki, Şimdi Hizkiya'ya söyleyin: Büyük kral, Asur Kralı şöyle diyor: Sendeki bu güvenme nedir?
20 Savaş için öğüt ve kuvvet var, diyor-sun; ama bunlar dudakların sözüdür. Şimdi kime güveniyorsun da bana karşı kalkıyorsun?
21 Şimdi, işte, sen şu kırık kamıştan değneğe, yani Mısır'a, güveniyorsun; o üzerine bir adam dayanırsa eline batar ve onu deler; Mısır Kralı Firavun, ken-disine güvenenlerin hepsi için böyledir.
22 Ama eğer bana, Allahımız RAB'be güveniyoruz, derseniz; Hizkiya'nın Yahu-da'ya ve Yeruşalim'e, Bu sunağın önün-de Yeruşalim'de tapınacaksınız, diye yüksek yerlerini ve sunaklarını ortadan kaldırdığı o değil mi?
23 Şimdi bunun için, sana yalvarırım, efendim Asur Kralı ile bahse giriş, ve kendi tarafından üzerlerine biniciler koyabilirsen, sana iki bin at vereyim.
24 Öyle ise efendimin en küçük kulla-rından bir memurun yüzünü nasıl geri çevirebilirsin, ve savaş arabaları ve at-lılar için Mısır'a güvenebilirsin?
25 Şimdi RAB'bin izni olmaksızın mı bu yeri harap etmek için ona karşı çıktım? RAB bana, Bu ülkeye karşı çık ve onu harap et, dedi.
26 O zaman Hilkiya oğlu Elyakim ve Şebna, ve Yoah Rabşake'ye dediler ki, Sana yalvarırım, bu kullarına Suriye lisanında söyle, çünkü biz onu anlarız; ve duvar üzerinde olan halk işitirken bizimle Yahudiler'in lisanında konuşma.
27 Ama Rabşake onlara dedi ki, Bu sözleri söyleyeyim diye efendim beni senin efendine ve sana mı gönderdi? duvar üzerinde oturan ve sizinle beraber pisliklerini yiyecek ve idrarlarını içecek olan bu adamlara göndermedi mi?
28 O zaman Rabşake durdu, ve Yahudiler'in lisanında yüksek sesle bağırdı, ve söyleyip, Büyük kralın, dedi, Asur Kralı'nın sözünü işitin.
29 Kral şöyle diyor: Hizkiya sizi aldat-masın; çünkü sizi onun elinden kur-tarmaya gücü yetmeyecektir;
30 Ve Hizkiya, RAB bizi mutlaka azat edecektir, ve bu şehir Asur Kralının eline verilmeyecektir, diye sizi RAB'be güven-dirmesin.
31 Hizkiya'yı dinlemeyin; çünkü Asur Kralı şöyle diyor: Benimle barışıklık edin, ve bana dışarı çıkın;
32 Ve ölmeyip sağ kalasınız diye, ben gelip sizi, buğday ve şarap ülkesi, ekmek ve bağlar ülkesi, zeytin yağı ve bal ülkesi olan, kendi ülkeniz gibi bir ülkeye götürünceye kadar, her adam kendi asmasından, ve herkes kendi incir ağacından yesin, ve herkes kendi sarnıcının suyundan içsin; ve, RAB bizi azat edecek, diye Hizkiya sizi kandırdığı zaman dinlemeyin.
33 Ulusların ilahlarından biri Asur Kralı-nın elinden hiç kendi ülkesini azat etti mı?
34 Hamat'ın ve Arpad'ın ilahları nerede? Sefarvaim'in, Hena'nın, ve İvva'nın ilah-ları nerede? Samiriye'yi benim elimden azat ettiler mi?
35 Ülkelerin tüm ilahları arasında kendi ülkelerini benim elimden azat edenler kimlerdir ki, RAB Yeruşalim'i benim elim-den azat etsin?
36 Ama halk sustu, ve ona bir söz bile cevap vermediler; çünkü kralın emri buydu, Ona cevap vermeyin, demişti.
37 O zaman kral evi üzerinde olan Hilkiya oğlu Elyakim, ve yazman Şebna, ve Asaf oğlu tarihçi Yoah giysileri yırtılmış olarak Hizkiya'nın yanına geldiler, ve Rabşake'nin sözlerini ona bildirdiler.
