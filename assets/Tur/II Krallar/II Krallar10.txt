VE Ahab'ın Samiriye'de yetmiş oğlu vardı. Ve Yehu Samiriye'ye, Yizreel yöneticileri olan ihtiyarlara, ve Ahab'ın çocuklarını büyütenlere mektuplar yazıp gönderdi, ve şöyle yazdı:
2 Şimdi bu mektup size varınca, mademki efendinizin oğulları yanınız-dadır, ve savaş arabalarıyla atlar yanınızdadır, ve duvarlı şehriniz ve silahlarınız var;
3 Efendinizin oğullarından en iyisine ve en uygununa bakın, ve onu babasının tahtı üzerine koyun, ve efendinizin evi için savaşın.
4 Ama pek çok korktular, ve dediler ki, İşte, iki kral ona karşı durmadılar; öyleyse biz nasıl duralım?
5 Ve ev üzerinde olan, ve şehir üzerinde olan, ve ihtiyarlar, ve çocukları büyü-tenler Yehu'ya gönderip, Biz senin kullarınız, dediler, ve bize dediğin her şeyi yaparız; kimseyi kral etmeyiz; gözünde iyi olanı yap.
6 O zaman Yehu onlara, Eğer siz be-nimle olup sözümü dinlerseniz, efendi-nizin oğulları olan o adamların başlarını alın, ve yarın bu vakitlerde, Yizreel'e, yanıma gelin, diye ikinci kez olarak mektup yazdı. Ve kralın oğulları yetmiş şahıs olarak kendilerini büyüten şehrin büyük adamları yanındaydılar.
7 Ve vaki oldu ki, mektup onlara gelince, kralın oğullarını aldılar, ve yetmiş şahıs öldürdüler, ve başlarını küfelere koyup Yizreel'e, ona gönderdiler.
8 Ve ulak geldi, ve ona bildirip, Kral oğullarının başlarını getirdiler, dediler. Ve o, Kapının girilecek yerine iki yığın olarak onları sabaha kadar bırakın, dedi.
9 Ve sabahleyin vaki oldu ki, dışarı çıktı, ve durup tüm halka, Siz doğru adam-larsınız, dedi; işte, ben efendime düzen kurdum, ve onu öldürdüm; ama tüm bunları kim öldürdü?
10 Şimdilik bilin ki, RAB'bin Ahab evi için söylediği sözünden hiçbir şey yere düşmeyecektir; çünkü RAB kulu İlyas aracılığıyla söylemiş olduğu şeyi yaptı.
11 Böylece Yehu, Ahab'ın sağ bir ada-mını bırakmayıncaya kadar Yizreel'de Ahab evinden sağ kalanların hepsini, ve tüm büyüklerini, ve akrabalarını, ve kâhinlerini öldürdü.
12 Ve kalkıp gitti, ve Samiriye'ye vardı. Ve Yehu yolda çobanların kırkma evinde iken,
13 Yahuda Kralı Ahazya'nın kardeşle-rine rast gelip, Siz kimsiniz? dedi. Ve onlar, Biz Ahazya'nın kardeşleriyiz, de-diler; ve kralın çocuklarını ve kraliçenin çocuklarını selamlamak için iniyoruz.
14 Ve o, Bunları diri yakalayın, dedi. Ve onları diri yakaladılar, ve onları, kırk iki adamı, kırkma evinin çukurunda öldür-düler; ve onlardan kimseyi bırakmadı.
15 Ve oradan gidince, kendisini karşılamaya gelen Rekab oğlu Yehona-dab'a rast geldi; ve ona selam edip dedi ki, Benim yüreğim senin yüreğinle doğru olduğu gibi senin yüreğin de öyle mi? Ve Yehonadab, Öyledir, dedi. Öyleyse elini ver. Ve elini verdi; ve onu arabaya kendi yanına çıkardı.
16 Ve, Benimle beraber gel, dedi, ve RAB için olan gayretimi gör. Böylece onu arabasına bindirdiler.
17 Ve Samiriye'ye gelince, RAB'bin İlyas'a söylemiş olduğu sözüne göre Samiriye'de Ahab'ın geri kalanlarını, onu helak edinceye dek, hepsini öldürdü.
18 Ve Yehu tüm halkı toplayıp onlara, Ahab Baal'a az kulluk etti, dedi; ama Yehu ona çok kulluk edecek.
19 Şimdi bunun için Baal'ın tüm pey-gamberlerini, tüm ona tapınanları, ve tüm kâhinlerini bana çağırın; kimse eksil-mesin; çünkü Baal'a büyük kurbanım var; kim eksilirse sağ kalmayacaktır. Ama Yehu Baal'a tapınanları yok etmek için bunu hile ile yaptı.
20 Ve Yehu, Baal için bir toplanma ilan edin, dedi. Ve ilan ettiler.
21 Ve Yehu İsrail'in her tarafına gön-derdi; ve tüm Baal'a tapınanlar geldiler, ve gelmeyen kimse kalmadı. Ve Baal evine geldiler; ve Baal evi ağız ağıza doldu.
22 Ve giysiler üzerine olan adama, Baal'a tapınanların hepsine giysi çıkar, dedi. Ve onlar için giysi çıkardı.
23 Ve Yehu Rekab oğlu Yehonadab ile beraber Baal evine girdi; ve Baal'a tapınanlara, Araştırın ve bakın, burada RAB'bin kullarından kimse sizinle bera-ber olmasın, ama yalnız Baal'a tapınan-lar olsun, dedi.
24 Ve kurbanlar ve yakmalık sunular sunmak için içeri girdiler. Ve Yehu dı-şarda kendisi için seksen adam koy-muştu, ve, Elinize getirdiğim bu adamlar-dan her hangi biri kaçıp kurtulursa, dedi, onu kim kaçırırsa, kendi hayatı onun hayatı yerine olacaktır.
25 Ve vaki oldu ki, yakmalık sunuyu sunmayı bitirince, Yehu muhafıza ve komutanlara, İçeri girin, dedi, ve onları vurun; kimse çıkmasın. Ve onları kılıçtan geçirdiler; ve koşucu asker ve araba cenkçileri onları dışarı attılar, ve Baal evi şehrine gittiler.
26 Ve Baal evinin putlarını çıkardılar, ve onları yaktılar.
27 Ve Baal putunu yıktılar, ve Baal evini yıktılar, ve onu ayak yolu yaptılar, bu-güne dek öyledir.
28 Böylece Yehu Baal'ı İsrail'den yok etti.
29 Ancak Nebat oğlu Yeroboam'ın İsrail'e işlettirmiş olduğu günahlarından, Beytel'de, ve Dan'da olan altın buzağı-lardan, onların ardından ayrılmadı.
30 Ve RAB Yehu'ya, Mademki sen gözümde doğru olanı yaparak iyi ettin, dedi, ve Ahab evine benim yüreğimde olan her şeye göre yaptın, senin dördüncü göbek çocukların İsrail tahtı üzerinde oturacak.
31 Ama Yehu İsrail'in Allahı RAB'bin yasasında tüm yüreğiyle yürümeye dik-kat etmedi; çünkü Yeroboam'ın İsrail'e işlettirdiği günahlarından ayrılmadı.
32 RAB o günlerde İsrail'i yonmaya başladı; ve Hazael tüm İsrail sınırlarında onları vurdu;
33 Ürdün'den öte doğuya doğru tüm Gilead ülkesini, Gatîler'i, ve Rubenîler'i, ve Manassîler'i, Arnon vadisi kenarında olan Aroer'den öte Gilead'ı da, Başan'ı da.
34 Şimdi Yehu'nun işlerinin geri kalanı, ve yaptığı her şeyi, tüm gücü, onlar İsrail krallarının tarihler kitabında yazılı değil mi?
35 Ve Yehu atalarıyla uyudu; ve onu Samiriye'de gömdüler. Ve yerine oğlu Yehoahaz krallık etti.
36 Ve Yehu'nun Samiriye'de İsrail üze-rinde krallık ettiği günler yirmi sekiz yıldı.
