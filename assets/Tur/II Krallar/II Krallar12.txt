YEHU'NUN yedinci yılında Yehoaş krallık etmeye başladı; ve Yeruşalim'de kırk yıl krallık etti; ve annesi Beer-şeba'dan olup adı Zibya'ydı.
2 Ve Yehoaş, tüm günlerinde kâhin Yehoyada kendisine öğrettiği sürece RAB'bin gözünde doğru olanı yaptı.
3 Ancak yüksek yerler kaldırılmadı; halk henüz yüksek yerlerde kurban kesip buhur yakıyorlardı.
4 Ve Yehoaş kâhinlere dedi ki, Sayıdan geçen her adamın akçesini, her birinin biçilmiş değerine göre canların akçesini, ve RAB'bin evine getirmek için herkesin gönlünden çıkan akçenin hepsini, RAB'bin evine getirilen kutsal şeyler akçesinin hepsi,
5 Kâhinler her biri kendi tanıdığından alsınlar; ve RAB evinde nerede çatlak bulunursa, çatlaklarını onarsınlar.
6 Ama Kral Yehoaş'ın yirmi üçüncü yılında vaki oldu ki, kâhinler evin çatlak-larını onarmamışlardı.
7 O zaman Kral Yehoaş kâhin Yeho-yada ile öbür kâhinleri çağırdı, ve onlara dedi ki, Niçin evin çatlaklarını onarmıyorsunuz? şimdi bunun için tanıdıklarınızdan artık akçe almayın, ama onu evin çatlakları için verin.
8 Ve artık halktan akçe almasınlar, ve evin çatlaklarını kendileri onarmasınlar diye kâhinler razı oldular.
9 Ama kâhin Yehoyada bir sandık aldı, ve onun kapağına bir delik açtı, ve onu sunağın yanına, RAB'bin evine girerken sağ tarafına koydu; ve eşik bekçisi olan kâhinler RAB'bin evine getirilen tüm ak-çeyi oraya koydular.
10 Ve öyle oldu ki, sandıkta çok akçe olduğunu gördükleri zaman, kralın kâtibi ve büyük kâhin giderler, ve RAB'bin evinde bulunan akçeyi çıkın edip sayar-lardı.
11 Ve sayılmış olan akçeyi iş yapanların, RAB evinin işine konulanların eline ve-rirlerdi; onlar da dülgerlere, ve kalfalara, RAB'bin evinde işleyenlere,
12 Ve yapıcılara, ve taş yonanlara, ve RAB evinin çatlaklarını onarmak üzere kereste ve yonulmuş taşlar satın almak için, ve evi onarmak üzere sarfolunan her şey için öderlerdi.
13 Ama RAB evine getirilmiş olan gümüşten, RAB evi için gümüş taslar, makaslar, leğenler, borular, hiçbir altın kap, ya da gümüş kap yapılmadı;
14 Ama onu işi yapanlara verdiler, ve onunla RAB'bin evini onardılar.
15 Üstelik işi yapanlara vermek üzere ellerine akçe vermiş oldukları adamlarla hesaplaşmadılar; çünkü onlar sadakatla çalışıyorlardı.
16 Suç akçesi, ve günah akçesi RAB'bin evine getirilmedi; o kâhinlerindi.
17 O zaman Suriye Kralı Hazael çıktı, ve Gat'a karşı savaşıp onu aldı; ve Hazael Yeruşalim'e çıkmak için yüzünü koydu.
18 Ve Yahuda Kralı Yehoaş, ataları olan Yahuda kralları Yehoşafat'ın, ve Yehoram'ın, ve Ahazya'nın adamış oldukları tüm kutsal şeyleri, ve ken-disinin kutsal şeylerini, ve RAB evinin ve kral evinin hazinelerinde bulunan tüm altını aldı, ve Suriye Kralı Hazael'e gönderdi; o da Yeruşalim'den uzaklaştı.
19 Ve Yoaş'ın işlerinin geri kalanı, ve yaptığı her şey, Yahuda krallarının tarihler kitabında yazılı değil mi?
20 Ve kulları kalktı, ve düzen kurup Silla'ya inen yolda, Millo evinde Yoaş'ı öldürdüler.
21 Çünkü kulları Şimeat oğlu Yozakar, ve Şomer oğlu Yehozabad onu vurdular, ve öldü; ve onu Davut Şehri'nde ataları yanına gömdüler; ve yerine oğlu Amaz-ya krallık etti.
