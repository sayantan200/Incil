OZAMAN oğlunu diriltmiş olduğu kadına Elişa söyleyip demişti ki, Kalk, sen evinin halkı ile beraber git, ve misafir olabileceğin yerde misafir ol; çünkü RAB bir kıtlık çağırdı; ve ülkenin üzerine yedi yıl gelecektir.
2 Ve kadın kalkıp Allah adamının sözüne göre yaptı, ve ev halkıyla beraber gitti, ve Filistliler ülkesinde yedi yıl misafir oldu.
3 Ve yedi yılın sonunda vaki oldu ki, kadın Filistliler ülkesinden döndü; ve evi için ve tarlası için krala feryat etmeye çıktı.
4 Ve kral, Haydi, Elişa'nın yaptığı tüm büyük işleri bana anlat, diyerek Allah adamının uşağı Gehazi ile konuşuyordu.
5 Ve vaki oldu ki, onun ölüyü nasıl diriltmiş olduğunu krala anlatırken, işte, oğlunu diriltmiş olduğu kadın, evi için ve tarlası için krala feryat etti. Ve Gehazi, Efendim kral, dedi, o kadın budur, Elişa'nın diriltmiş olduğu oğlu da budur.
6 Ve kral kadına sorunca ona anlattı. Ve kral ona bir memur verip, Onun her şeyini, ve ülkeyi bıraktığı günden şimdiye kadar tarlanın tüm ürününü geri ver, dedi.
7 Ve Elişa Damaskus'a geldi; ve Su-riye Kralı Ben-hadad hastaydı; ve, Allah adamı buraya geldi, diye ona bildirildi.
8 Ve kral Hazael'e, Eline bir hediye al da Allah adamını karşılamaya git, dedi, ve, Bu hastalıktan iyi olacak mıyım? diye onun aracılığıyla RAB'den sor.
9 Böylece Hazael onu karşılamaya gitti, ve yanına Damaskus'un tüm iyi şey-lerinden kırk deve yükü hediye aldı, ve geldi, ve onun önünde durup dedi ki, Suriye Kralı oğlun Benhadad, Bu hastalıktan iyi olacak mıyım? diye beni sana gönderdi.
10 Ve Elişa ona, Git, dedi, ona, Mutlaka iyi olacaksın, de; ama onun mutlaka öleceğini RAB bana gösterdi.
11 Ve yüzünü pekiştirdi, ve o sıkılıncaya kadar ona göz dikti; ve Allah adamı ağladı.
12 Ve Hazael, Efendim niçin ağlıyor? dedi. Ve o, Çünkü İsrail çocuklarına senin edeceğin kötülüğü biliyorum, dedi; hisarlarına ateş vereceksin, ve seçme gençlerini kılıçla öldüreceksin, ve çocuklarını taşa çalacaksın, ve gebe kadınlarının karınlarını yaracaksın.
13 Ve Hazael, Ama ne, bu kulun köpek mi ki, bu büyük şeyi yapsın? dedi. Ve Elişa, Suriye üzerine senin kral olacağını RAB bana gösterdi, dedi.
14 Böylece Elişa'nın yanından gidip efendisine geldi; ve kral ona, Elişa sana ne söyledi? dedi. Ve o, Senin mutlaka iyi olacağını bana söyledi, dedi.
15 Ve ertesi gün vaki oldu ki, örtüyü alıp suya batırdı, ve onun yüzü üzerine yaydı, öyle ki o öldü; ve yerine Hazael krallık etti.
16 Ve İsrail Kralı Ahab oğlu Yoram'ın beşinci yılında (o vakit Yehoşafat Yahu-da kralıydı), Yahuda kralı Yehoşafat oğlu Yehoram krallık etmeye başladı.
17 Krallık etmeye başladığı zaman otuz iki yaşındaydı; ve Yeruşalim'de sekiz yıl krallık etti.
18 Ve Ahab evinin ettiği gibi o da İsrail krallarının yolunda yürüdü; çünkü karısı Ahab'ın kızıydı; ve RAB'bin gözü önünde kötülük yaptı.
19 Ama RAB tüm günler Davut'a ve çocuklarına bir ışık vereceğini vaat etmiş olduğuna göre, kulu Davut'un hatırı için Yahuda'yı helak etmek istemedi.
20 Onun günlerinde Edom ayaklanıp Yahuda'nın eli altından çıktı; ve üzer-lerine bir kral yaptılar.
21 Böylece tüm savaş arabalarıyla bera-ber Yoram Zair'e geçti; ve geceleyin kalktı, ve kendisini kuşatan Edomîler'i, ve arabaların komutanlarını vurdu; ve halk çadırlarına kaçtı.
22 Yine de Edom ayaklandı; bugüne dek Yahuda'nın eli altından çıkmıştır. O zaman Libna da aynı zamanda ayak-landı.
23 Ve Yoram'ın işlerinin geri kalanı, ve yaptığı her şey, onlar Yahuda krallarının tarihler kitabında yazılı değil mi?
24 Ve Yoram atalarıyla uyudu, ve Davut şehrinde ataları yanına gömüldü; ve yerine oğlu Ahazya krallık etti.
25 İsrail Kralı Ahab oğlu Yoram'ın on ikinci yılında Yahuda kralı Yehoram oğlu Ahazya krallık etmeye başladı.
26 Ahazya krallık etmeye başladığı zaman yirmi iki yaşındaydı; ve Yeru-şalim'de bir yıl krallık etti. Ve annesinin adı İsrail Kralı Omri'nin kızı Atalya idi.
27 Ve Ahab evinin yolunda yürüdü, ve Ahab evi gibi RAB'bin gözünde kötü olanı yaptı; çünkü kendisi Ahab evinin damadıydı.
28 Ve Ramot-gilead'da Suriye Kralı Hazael'e karşı savaşmak için Ahab oğlu Yoram'la beraber gitti; ve Suriyeliler Yoram'ı yaraladılar.
29 Ve Kral Yoram Suriye Kralı Hazael'e karşı savaşırken Rama'da Suriyeliler'in kendisine açmış oldukları yaralardan Yizreel'de iyi edilmek için döndü. Ve Yahuda Kralı Yehoram oğlu Ahazya, Ahab oğlu Yoram'ı Yizreel'de görmeye indi, çünkü o hastaydı.
