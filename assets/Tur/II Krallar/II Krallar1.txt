OZAMAN Ahab'ın ölümünden sonra Moab İsrail'e karşı ayaklandı.
2 Ve Ahazya Samiriye'de yukarı odasın-daki kafesli pencereden düştü, ve hastalandı; ve ulaklara, Gidin, Ekron ilahı Baal-zebub'dan sorun, bu hastalığımdan iyi olacak mıyım? diyerek onları gönderdi.
3 Ama RAB'bin meleği Tişbî İlyas'a, Kalk, dedi, Samiriye Kralı'nın ulaklarını karşılamak için çık, ve onlara de ki, İsrail'de Allah olmadığı için mi siz Ekron ilahı Baal-zebub'dan sormaya gidiyor-sunuz?
4 Şimdi bundan dolayı RAB şöyle diyor: Üzerine çıktığın yataktan inmeyeceksin, ama mutlaka öleceksin. Ve İlyas gitti.
5 Ve ulaklar kralın yanına döndüler, ve o kendilerine, Niçin geri geldiniz? dedi.
6 Ve onlar ona, Bir adam bizi karşıla-maya çıktı, dediler, ve bize, Gidin, dedi, sizi gönderen krala dönün, ve ona deyin ki, RAB şöyle diyor: İsrail'de Allah olma-dığı için mi sen Ekron ilahı Baal-zebub'dan sormaya gönderdin? bundan dolayı üzerine çıktığın yataktan inmeye-ceksin, ama mutlaka öleceksin.
7 Ve o onlara, Sizi karşılamaya çıkan, ve size bu sözleri söyleyen ne biçim adam-dı? dedi.
8 Ve onlar ona, Kıllı bir adamdı, dediler, ve belinde deri kuşak bağlıydı. Ve o, O Tişbî İlyas'tır, dedi.
9 O zaman ona bir ellibaşı ile elli adamını gönderdi. Ve onun yanına çıktı; ve, işte, tepenin başında oturuyordu. Ve ona, Ey Allah adamı, dedi, kral, İn, dedi.
10 Ve İlyas cevap verip ellibaşıya, Eğer ben Allah adamıysam, gökten ateş insin, ve seni ve senin elli adamını yiyip bitirsin, dedi. Ve gökten ateş indi, ve onu ve elli adamını yiyip bitirdi.
11 Ve ona yine başka bir ellibaşı ile elli adamını gönderdi. Ve cevap verip ona, Ey Allah adamı, dedi, kral şöyle dedi: Çabuk in.
12 Ve İlyas cevap verip onlara, Eğer ben Allah adamıysam, dedi, gökten ateş insin, ve seni ve senin elli adamını yiyip bitirsin. Ve Allah'ın ateşi gökten indi, ve onu ve onun elli adamını yiyip bitirdi.
13 Ve yine üçüncü bir ellibaşı ile elli adamını gönderdi. Ve üçüncü ellibaşı çıktı, ve gelip İlyas'ın önünde dizleri üzerine çöktü, ve ona yalvarıp kendisine, Ey Allah adamı, dedi, sana yalvarırım, benim hayatım, ve bu elli kulunun hayatı senin gözünde değerli olsun.
14 İşte, gökten ateş indi, ve önce gelen iki ellibaşıyı, ve onların ellişer adamını yiyip bitirdi; bunun için şimdi benim hayatım senin gözünde değerli olsun.
15 Ve RAB'bin meleği İlyas'a, Onunla beraber in, dedi; ondan korkma. Ve kalk-tı, ve onunla beraber kralın yanına indi.
16 Ve ona dedi ki, RAB şöyle diyor: İsrail'de sözünü soracak Allah olmadığı için mi Ekron ilahı Baal-zebub'dan sor-maya ulaklar gönderdin? bundan dolayı üzerine çıktığın yataktan inmeyeceksin, ama mutlaka öleceksin.
17 Böylece İlyas'ın söylediği RAB'bin sözüne göre o öldü. Ve onun oğlu olmadığı için yerine Yehoram krallık etti; bu da Yahuda Kralı Yehoşafat oğlu Yehoram'ın ikinci yılındaydı.
18 Şimdi Ahazya'nın işlerinin geri kalanı, İsrail krallarının tarihler kitabında yazılı değil midir?
