ONUN günlerinde Babil Kralı Nebu-kadnezzar geldi, ve Yehoyakim üç yıl ona kul oldu; sonra dönüp ona karşı ayaklandı.
2 Ve RAB Kildani akıncılarını, Suriye akıncılarını, ve Moab akıncılarını, ve Ammon çocukları akıncılarını ona karşı gönderdi; ve RAB'bin peygamber kulları aracılığıyla söylemiş olduğu sözüne göre bunları Yahuda'yı yok etmek için ona karşı gönderdi.
3 Gerçekten Yahuda'yı gözü önünden kaldırmak için bu şey onun başına RAB'bin emriyle geldi;
4 Manasse'nin yaptığı tüm işlere göre onun günahlarından, ve döktüğü suçsuz kandan ötürü oldu, çünkü Yeruşalim'i suçsuz kanla doldurdu; RAB bunu bağışlamak istemedi.
5 Şimdi Yehoyakim'in işlerinin geri kalanı, ve yaptığı her şey, Yahuda kral-larının tarihler kitabında yazılı değil mi?
6 Böylece Yehoyakim atalarıyla uyudu; ve yerine oğlu Yehoyakin krallık etti.
7 Ve Mısır Kralı artık bir daha kendi ülkesinden çıkmadı; çünkü Babil Kralı Mısır Vadisi'nden Fırat Irmağı'na kadar Mısır Kralı'na ait olan her şeyi almıştı.
8 Yehoyakin krallık etmeye başladığı zaman on sekiz yaşındaydı; ve Yeru-şalim'de üç ay krallık etti; ve annesi Yeruşalimli Elnatan'ın kızı olup adı Nehuşta idi.
9 Ve babasının yapmış olduğu her şeye göre RAB'bin gözünde kötü olanı yaptı.
10 O vakitte Babil Kralı Nebukadnez-zar'ın kulları Yeruşalim'e çıktılar, ve şehir kuşatıldı.
11 Ve Babil Kralı Nebukadnezzar şehre karşı geldi, ve kulları onu kuşatmak-taydılar;
12 Ve Yahuda Kralı Yehoyakin, kendisi, ve annesi, ve kulları, ve reisleri, ve me-murlar, Babil Kralı'na çıktı; ve krallığının sekizinci yılında Babil Kralı onu aldı.
13 Ve RAB'bin söylemiş olduğu gibi, RAB evinin tüm hazinelerini, ve kral evinin hazinelerini oradan çıkardı, ve İsrail Kralı Süleyman'ın RAB'bin tapınağında yapmış olduğu tüm altın kaplar parça parça etti.
14 Ve tüm Yeruşalim'i, ve tüm reisleri, ve cesur yiğitlerin hepsini, yani on bin esiri, ve tüm dülgerlerle demircileri sürdü; ülke halkının en fakirlerinden başka kimse kalmadı.
15 Ve Yehoyakin'i Babil'e sürdü; ve kralın annesini, ve kralın karılarını, ve memurlarını, ve ülkenin ileri gelenlerini, bunları esirliğe Yeruşalim'den Babil'e götürdü.
16 Ve Babil Kralı tüm zorlu adamları, yedi bin kişiyi ve dülgerlerle demircileri, bin kişiyi, tüm bu yiğitleri ve savaşçıları Babil'e sürgün getirdi.
17 Ve Babil Kralı Yehoyakin'in yerine amcası Mattanya'yı kral etti, ve adını değiştirip Zedekiya koydu.
18 Zedekiya krallık etmeye başladığı zaman yirmi bir yaşındaydı, ve Yeruşa-lim'de on bir yıl krallık etti; ve annesi Libnalı Yeremya'nın kızı olup adı Hamutal'dı.
19 Ve Yehoyakim'in yapmış olduğu her şeye göre RAB'bin gözünde kötü olanı yaptı.
20 Çünkü onları huzurundan atıncaya kadar, RAB'bin öfkesiyle vaki oldu ki Yeruşalim'de ve Yahuda'da Zedekiya Babil Kralı'na karşı ayaklandı.
