VE Peygamber Elişa peygamber oğul-larından birini çağırdı, ve ona, Belini kuşat, dedi, ve bu yağ şişesini eline al, ve Ramot-gilead'a git.
2 Ve oraya varınca, Nimşi oğlu, Yehoşa-fat oğlu Yehu'yu bul, ve girip onu kar-deşleri arasından kaldır, ve onu bir iç odaya götür.
3 O zaman yağ şişesini al, ve onun başı üzerine döküp de ki, RAB şöyle diyor: Seni İsrail üzerine kral olarak meshettim. Ve kapıyı aç, ve kaç, ve durma.
4 Böylece genç adam, yani peygam-ber genç adam, Ramot-gilead'a gitti.
5 Ve varınca, işte, asker komutanları oturuyorlardı; ve, Ey komutan, dedi, sana bir sözüm var. Ve Yehu, İçimizden hangisine? dedi. Ve uşak, Ey komutan, sana, dedi.
6 Ve o kalkıp eve girdi; ve yağı onun başına döküp kendisine dedi ki, İsrail'in Allahı RAB şöyle diyor: Seni RAB'bin halkı üzerine, yani İsrail üzerine, kral olarak meshettim.
7 Ve efendin Ahab'ın evini vuracaksın, öyle ki kullarım peygamberlerin kanı için, ve RAB'bin tüm kullarının kanı için Yezabel'den öç alayım.
8 Çünkü tüm Ahab evi yok olacak; ve Ahab'dan duvara işeyeni, ve İsrail'de kapanmış ve bırakılmış olanı kesip atacağım.
9 Ve Ahab evini Nebat oğlu Yeroboam evi gibi, ve Ahiya oğlu Baaşa'nın evi gibi edeceğim.
10 Ve Yizreel tarlasında Yezabel'i kö-pekler yiyecekler, ve onu gömen olma-yacak. Ve kapıyı açıp kaçtı.
11 O zaman Yehu dışarıya efendisinin kullarına çıktı; ve biri ona, Hayrola? dedi, bu deli sana niçin geldi? Ve onlara, Adamı ve ne dediğini bilirsiniz, dedi.
12 Ve onlar, Yalan, dediler; şimdi bize bildir. Ve o dedi ki, Bana şöyle söyleyip dedi ki, RAB şöyle diyor: Seni İsrail üzerine kral olarak meshettim.
13 O zaman her adam çabuk davranıp giysisini aldı, ve merdivenin başına onun altına koydular, ve boru çalıp, Yehu kral oldu, dediler.
14 Böylece Nimşi oğlu Yehoşafat oğlu Yehu Yoram'a karşı düzen kurdu. (Şimdi Yoram, kendisi ve tüm İsrail, Suriye Kralı Hazael'e karşı Ramot-gilead'ı tutuyordu;
15 Ama Kral Yoram, Suriye Kralı Ha-zael'e karşı savaşırken Suriyeliler'in ken-disine açmış oldukları yaralardan iyi edilmek için Yizreel'e dönmüştü.) Ve Yehu, Sizce de doğruysa, dedi, gidip işi Yizreel'e bildirmek için şehirden kaçak çıkmasın.
16 Böylece Yehu arabaya binip Yizreel'e gitti; çünkü Yoram orada yatıyordu. Ve Yahuda Kralı Ahazya Yoram'ı görmek için inmişti.
17 Ve Yizreel'de kule üzerinde bekçi duruyordu, ve Yehu'nun bölüğünü gelirken gördü, ve, Ben bir bölük görüyorum, dedi. Ve Yoram, Bir atlı al, dedi, ve onları karşılamaya gönder, ve, Hayrola? desin.
18 Böylece ata binmiş biri onu karşıla-maya gitti, ve dedi ki, Kral, Hayrola? diye soruyor. Ve Yehu, Hayırdan sana ne? dedi, ardıma geç. Ve bekçi bildirip, Ulak onlara vardı, dedi, ama geri gelmiyor.
19 O zaman ata binmiş bir ikinci gönderdi, onlara vardı, ve, Kral, Hayrola? diye soruyor. Ve Yehu, Hayırdan sana ne? dedi, ardıma geç.
20 Ve bekçi bildirip, Onlara kadar vardı, dedi, ve geri gelmiyor; ve sürüş Nimşi oğlu Yehu'nun sürüşüne benziyor; çünkü delicesine sürüyor.
21 Ve Yoram, Arabayı koş, dedi. Ve arabasını koştular. Ve İsrail Kralı Yoram, ve Yahuda Kralı Ahazya, her biri kendi arabasında çıktılar, ve Yehu'yu karşılamaya çıktılar, ve Yizreelî Nabot'un tarlasında ona kavuştular.
22 Ve vaki oldu ki, Yehu'yu görünce Yoram, Hayrola, Yehu? dedi. Ve o dedi ki, Annen Yezabel'in zinaları, ve afsun-culukları bu kadar çokken nasıl hayır olur?
23 Ve Yoram dizgini çevirip kaçtı, ve Ahazya'ya, Hainlik, ey Ahazya! dedi.
24 Ve Yehu tüm kuvvetiyle yayını çekti, ve Yoram'ı iki omuzu arasından vurdu; ve ok onun yüreğinden geçip çıktı, ve arabasında çöktü.
25 O zaman Yehu kendi araba cenkçisi Bidkar'a, Onu kaldırıp Yizreelî Nabot'un tarlasına at, dedi; ve hatırla, ben ve sen yan yana babası Ahab'ın ardınca bindiğimiz vakit RAB şu yükü onun üzerine yükletti:
26 Gerçekten ben Nabot'un kanını, ve oğullarının kanını dün gördüm, diyor RAB; ve sana bu tarlada ödeyeceğim, diyor RAB. Ve şimdi RAB'bin sözüne göre onu al, ve tarlaya at.
27 Ama Yahuda Kralı Ahazya bunu görünce bahçe evi yolundan kaçtı. Ve Yehu onu kovalayıp, Onu da arabada vurun, dedi; ve İbleam yanında olan Gur yokuşunda öyle yaptılar. Ve Megiddo'ya kaçıp orada öldü.
28 Ve kulları onu arabayla Yeruşalim'e götürdüler, ve onu Davut Şehri'nde atalarının yanında kendi mezarına gömdüler.
29 Ve Ahab oğlu Yoram'ın on birinci yılında Ahazya Yahuda üzerine krallık etmeye başladı.
30 Ve Yehu Yizreel'e gelince, Yezabel işitti; ve gözlerine sürme çekti, ve başını süsledi, ve pencereden baktı.
31 Ve Yehu kapıdan girince, Yezabel dedi ki, Efendisini öldüren Zimri! Hayrola?
32 Ve yüzünü pencereye doğru kaldırdı, ve, Kim? dedi, kim benimle beraberdir? Ve iki üç hadım ağası ona baktılar.
33 Ve, Onu aşağı atın, dedi. Böylece onu aşağı attılar; ve duvarın üzerine ve atların üzerine onun kanından sıçradı; ve onu çiğnedi.
34 Ve içeri girip yedi ve içti; ve dedi ki, Gidin, şimdi bu lanetli kadını görün, ve onu gömün; çünkü kral kızıdır.
35 Ve onu gömmek için gittiler; ama kafasından, ayaklarından, ve el aya-larından başka kendisinden bir şey bulmadılar.
36 Bunun için geri gelip ona bildirdiler, ve, Bu RAB'bin sözüdür, dedi; onu kulu Tişbî İlyas aracılığıyla söyleyip, Yizreel tarlasında İzebel'in etini köpekler yiye-cek, dedi;
37 Ve Yezabel'in leşi Yizreel tarlasında yerin yüzünde gübre gibi olacak, şöyle ki, Bu Yezabel'dir, demeyecekler.
