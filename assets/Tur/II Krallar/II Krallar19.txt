VE vaki oldu ki, Kral Hizkiya bunu işitince giysisini yırttı, ve çul sarınıp RAB'bin evine girdi.
2 Ve kral evi üzerinde olan Elyakim'i, ve kâtip Şebna'yı, ve kâhinlerin ihtiyarlarını çul sarınmış olarak, Amoz oğlu peygam-ber İşaya'ya gönderdi.
3 Ve ona dediler ki, Hizkiya şöyle diyor: Bugün sıkıntı, ve azar, ve küfür günüdür; çünkü çocuklar doğum vaktine geldi, ama doğuracak güç yok.
4 Yaşayan Allah'a meydan okumak için efendisi Asur Kralı'nın gönderdiği Rab-şake'nin tüm sözlerini belki senin Allahın RAB işitir de, Allahın RAB'bin işitmiş olduğu o sözleri cezalandırır; bundan dolayı elde bulunan geri kalanlar için dua et.
5 Böylece Kral Hizkiya'nın kulları İşaya'ya geldiler.
6 Ve İşaya onlara dedi ki, Efendinize şöyle söyleyeceksiniz: RAB şöyle diyor: Asur Kralı'nın uşaklarının bana sövmek için söyledikleri, işittiğin sözlerden ötürü korkma.
7 İşte, onun içine bir ruh koyacağım, ve bir haber işitecek, ve kendi ülkesine dönecek; ve onu ülkesinde kılıçla düşü-receğim.
8 Böylece Rabşake döndü, ve Asur Kralı'nı Libna'ya karşı savaşmakta bul-du; çünkü Lakiş'ten göç ettiğini işitmişti.
9 Ve Etiyopya Kralı Tirhaka için, İşte, sana karşı savaşmak için çıktı, diye işitti; ve Hizkiya'ya yeniden ulaklar gönderip dedi ki,
10 Yahuda Kralı Hizkiya'ya söyleyip şöy-le diyeceksiniz: Güvendiğin Allahın, Yeruşalim Asur Kralı'nın eline verilmeye-cek, diye seni aldatmasın.
11 İşte, Asur krallarının tüm ülkeleri ta-mamen yok ederek onlara yapmış ol-dukları şeyleri sen işittin; ve sen azat edilir misin?
12 Atalarımın helak ettikleri milletleri, Gozan'ı, ve Haran'ı, ve Rezef'i, ve Telas-sar'da olan Eden çocuklarını ilahları azat ettiler mi?
13 Hamat Kralı, Arpad Kralı, Sefarvaim Şehri'nin, Hena'nın, ve İvva'nın Kralı ne-rede?
14 Ve Hizkiya mektubu ulakların elin-den aldı, ve onu okudu; ve RAB'bin evi-ne çıktı; ve Hizkiya onu RAB'bin önüne yaydı.
15 Ve Hizkiya RAB'bin önünde dua edip dedi ki, Ey keruvimler arasında oturan, İsrail'in Allahı RAB, tüm dünya krallık-larının Allahı sen, ancak sensin; göğü ve yeri sen yaptın.
16 Ya RAB, kulağını eğ ve işit; ya RAB, gözlerini aç ve gör; ve Sanherib'in yaşayan Allah'a meydan okumak için gönderdiği sözlerini işit.
17 Ya RAB, Asur kralları gerçi milletleri ve ülkelerini harap ettiler,
18 Ve ilahlarını ateşe attılar; çünkü onlar ilah değildiler, ancak insan ellerinin işi, ağaç ve taştılar; bunun için onları yok ettiler.
19 Şimdi bunun için, Ya RAB Allahımız, sana yalvarırım, onun elinden bizi kurtar, öyle ki tüm dünya krallıkları bilsinler ki, sen RAB, Allah olan ancak sensin.
20 O zaman Amoz oğlu İşaya Hiz-kiya'ya gönderip dedi ki, İsrail'in Allahı RAB şöyle diyor: Asur Kralı Sanherib'den ötürü bana yalvardığın şeyi işittim.
21 Onun hakkında RAB'bin söylediği söz şudur: Sion kızı, ere varmamış kız, seni hor gördü, ve seninle istihza etti; Yeru-şalim kızı senin ardından baş salladı.
22 Kime meydan okudun ve sövdün? ve kime karşı sesini yükselttin, ve gözlerini yukarı kaldırdın? İsrail'in Kutsal Olanı'na karşı.
23 Ulaklarının eliyle RAB'be meydan okuyup dedin ki, Dağların tepesine, Lüb-nan'ın en iç yerlerine savaş arabalarımın kalabalığıyla çıktım; ve uzun sedir ağaç-larını, ve seçme ak çam ağaçlarını keseceğim; ve en iç konak yerine, ve onun Karmel Ormanı'na gireceğim.
24 Ben kuyu kazdım ve yabancı sular içtim, ve ayağımın tabanıyla kuşatılmış yerlerin tüm ırmaklarını kuruttum.
25 Uzak zamandan beri onu nasıl yaptığımı, ve onu eski günlerden beri tasarladığımı işitmedin mi? Şimdi onu yerine getirdim ki, duvarlı şehirleri virane yığınlarına döndürmek senin işin olsun.
26 Bundan ötürü sakinlerinin gücü azdı, yılgınlığa ve utanca düştüler; kır otu gibi, ve yeşil ot gibi, damların otu gibi, ve bü-yümeden rüzgârın yaktığı ekin gibi oldu-lar.
27 Ama senin oturuşunu, ve çıkıp giri-şini, ve bana karşı kükreyişini biliyorum.
28 Çünkü bana karşı kükreyişin ve küstahlığın kulaklarıma erdi, bunun için halkamı buruna, ve gemimi ağzına taka-cağım, ve seni geldiğin yoldan geri döndüreceğim.
29 Ve sana belirti şu olacak; bu yıl kendiliğinden çıkanı, ve ikinci yıl ondan çıkanı yiyeceksiniz; ve üçüncü yılda ekin, ve biçin, bağlar dikin, ve onların meyvesini yiyin.
30 Ve Yahuda evinden kurtulup artaka-lan aşağıya doğru kök salacak, ve yukarıya doğru meyve verecektir.
31 Çünkü bir bakiye Yeruşalim'den, ve kaçıp kurtulanlar Sion Dağı'ndan çıka-cak; bunu ordular RABbi'nin gayreti yapacaktır.
32 Bunun için Asur Kralı hakkında RAB şöyle diyor: Bu şehre gelmeyecek, ve oraya ok atmayacak, ve kalkanla onun karşısına çıkmayacak, ve ona karşı metris kurmayacak.
33 Geldiği yoldan geri dönecek, ve bu şehre gelmeyecek, diyor RAB.
34 Çünkü kendim için ve kulum Davut'un hatırı için, kurtarayım diye bu şehri koru-yacağım.
35 Ve o gece vaki oldu ki, RAB'bin meleği çıktı, ve Asur ordugâhında yüz seksen beş bin kişiyi vurdu; ve sabah-leyin adamlar erken kalktıkları zaman, işte, onların hepsi ölmüş leşlerdi.
36 Böylece Asur Kralı Sanherib göç edip gitti, ve geri döndü, ve Nineve'de oturdu.
37 Ve vaki oldu ki, kendi ilahı Nisrok'un evinde tapınırken oğulları Adrammelek ve Şarezer onu kılıçla vurdular; ve Ermenisten ülkesine kaçtılar. Ve yerine oğlu Esarhaddon krallık etti.
