OZAMAN Elişa, RAB'bin sözünü din-leyin, dedi; RAB şöyle diyor: Yarın bu vakitler; Samiriye kapısında bir ölçek ince un bir şekele, ve iki ölçek arpa bir şekele satılacak.
2 O zaman koluna kralın dayandığı bir efendi Allah adamına cevap verip, İşte, dedi, RAB gökte pencereler bile yapsa, bu şey olur mu? Ve o, İşte, dedi, sen gözlerinle göreceksin, ama ondan yeme-yeceksin.
3 Ve şehir kapısının girilecek yerinde dört cüzamlı adam vardı, ve birbirlerine dediler ki, Neden biz ölünceye kadar bu-rada oturalım?
4 Eğer, Şehre girelim, dersek, şehirde de kıtlık var, ve orada ölürüz; eğer burada oturursak da öleceğiz. Ve şimdi, gelin Suriyeliler'in ordusuna düşelim; eğer bizi sağ bırakırlarsa, yaşarız; ve eğer öldürürlerse, biz de ölürüz.
5 Ve Suriyeliler'in ordugâhına gitmek için akşam karanlığında kalktılar; ve Suri-yeliler'in ordugâhı kenarına gelince, işte, orada kimse yoktu.
6 Çünkü RAB Suriyeliler ordusuna araba gürültüsü, ve at gürültüsü, büyük asker gürültüsü işittirdi; ve birbirlerine, İşte, de-diler, İsrail Kralı Hittî krallarını, ve Mısır krallarını üzerimize yürümek için bize karşı kiralamış.
7 Bunun için akşam karanlığında kalkıp kaçtılar, ve çadırlarını, ve atlarını, ve eşeklerini, yani ordugâhı olduğu gibi, bıraktılar, ve hayatları için kaçtılar.
8 Ve bu cüzamlılar ordugâhın kenarına gelince, bir çadıra girip yediler ve içtiler, ve oradan gümüş, ve altın, ve giysi kaldırıp gittiler, ve onu sakladılar; ve döndüler, ve başka bir çadıra girdiler, oradan da kaldırıp gittiler, ve onu sakladılar.
9 O zaman birbirlerine, İyi etmiyoruz, dediler; bugün müjde günüdür, ve biz susuyoruz; eğer sabah ışığına kadar beklersek, bize kötülük erişir; şimdi bunun için gelin ki, gidelim de kralın ev halkına bildirelim.
10 Böylece geldiler, ve şehrin kapıcısına bağırdılar; ve onlara bildirip, Suriyeliler'in ordugâhına gittik, dediler, ve işte, orada kimse yoktu, ve insan sesi yoktu, ancak bağlı atlar, ve bağlı eşekler, ve oldukları gibi çadırlar.
11 Ve kapıcıları çağırdı; ve içerde kralın ev halkına bildirdiler.
12 Ve kral geceleyin kalkıp kullarına, Suriyeliler'in bize yapmış oldukları şeyi şimdi size anlatayım, dedi. Biliyorlar ki, biz açız; ve ordugâhtan çıkıp kırda gizlenmişlerdir, ve, Onlar şehirden çıkınca kendilerini diri yakalarız, ve şehre gireriz, demişlerdir.
13 Ve kullarından biri cevap verip, Sana yalvarırım, dedi, şehirde artakalan atlar-dan beşini alsınlar (işte, onlar da şehirde kalan tüm İsrail topluluğu gibidirler; işte, diyorum, onlar da helak olan tüm İsrail topluluğu gibidirler); ve gönderelim de görelim.
14 Bunun için atlarla iki araba aldılar; ve kral, Gidin, ve görün, diyerek Suriyeliler ordusunun ardınca gönderdi.
15 Ve onların ardınca Ürdün'e kadar gittiler; ve, işte, tüm yol Suriyeliler'in ça-buk kaçışlarında atmış oldukları giysiler ve eşyayla doluydu. Ve ulaklar dönüp krala bildirdiler.
16 Ve halk çıkıp Suriyeliler'in çadırlarını yağma ettiler. Ve RAB'bin sözüne göre bir ölçek ince un bir şekele, ve iki ölçek arpa bir şekele oldu.
17 Ve koluna dayandığı efendiyi kral kapıya bekçi koydu; ve halk onu kapıda çiğnediler, ve kral Allah adamının yanına indiği zaman onun söylemiş olduğu gibi öldü.
18 Ve Allah adamının krala, Yarın bu vakitler Samiriye kapısında iki ölçek arpa bir şekele, ve bir ölçek ince un bir şekele olacak, diye söylemiş olduğu gibi oldu;
19 Ve o efendi Allah adamına cevap verip demişti ki, Şimdi, işte, RAB gökte pencereler bile yapsa, böyle bir şey olur mu? Ve demişti ki, İşte, sen gözlerinle göreceksin, ama ondan yemeyeceksin;
20 Ve ona böyle oldu; ve halk onu kapıda çiğnediler, ve öldü.
