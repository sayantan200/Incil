YOŞİYA krallık etmeye başladığı zaman sekiz yaşındaydı, ve Yeru-şalim'de otuz bir yıl krallık etti; ve annesi Bozkatlı Adaya'nın kızı olup, adı Yedida idi.
2 Ve RAB'bin gözünde doğru olanı yaptı, ve atası Davut'un her yolunda yürüdü, ve sağa sola sapmadı.
3 Ve vaki oldu ki, Kral Yoşiya'nın on sekizinci yılında, Meşullam oğlu Azalya oğlu yazman Şafan'ı kral RAB evine gönderip,
4 Büyük kâhin Hilkiya'nın yanına çık, dedi, eşik bekçilerinin halktan topladık-ları RAB'bin evine getirilen gümüşü saysın;
5 Ve onu RAB'bin evinin işine konulan işçilerin eline versinler; onlar da gümüşü evin çatlak yerlerini onarmak için RAB'bin evinde olan işçilere,
6 Dülgerlere, ve mimarlara, ve yapı-cılara, ve evi onarmak üzere kereste ve yontulmuş taşlar almak için versinler.
7 Ancak ellerine verilen paranın hesabı onlarla görülmedi; çünkü sadakatla çalı-şıyorlardı.
8 Ve büyük kâhin Hilkiya yazman Şafan'a, RAB'bin evinde yasa kitabını buldum, dedi. Ve Hilkiya kitabı Şafan'a verdi, ve onu okudu.
9 Ve yazman Şafan krala geldi, ve krala haber getirip, Kulların evde bulunan gümüşü aldılar, dedi, ve onu RAB'bin evinin işine konulan işçilerin eline verdiler.
10 Ve yazman Şafan krala bildirip, Kâhin Hilkiya bana bir kitap verdi, dedi. Ve Şafan kralın önünde onu okudu.
11 Ve vaki oldu ki, kral yasa kitabının sözlerini işitince giysilerini yırttı.
12 Ve kral kâhin Hilkiya'ya, ve Şafan oğlu Ahikam'a, ve Mikaya oğlu Akbor'a, ve yazman Şafan'a, ve kralın kulu Asaya'ya emredip,
13 Gidin, dedi, bulunmuş olan bu kitabın sözleri hakkında benim için, ve halk için, ve tüm Yahuda için RAB'den sorun; çün-kü bize karşı alevlenmiş olan RAB'bin gazabı büyüktür, çünkü bizim için yazıl-mış olan her şeye göre yapmak üzere atalarımız bu kitabın sözlerini dinleme-diler.
14 Böylece kâhin Hilkiya, ve Ahikam, ve Akbor, ve Şafan, ve Asaya, giysi bekçisi Harhas oğlu Tikva oğlu, Şallum'un karısı Peygamber Hulda kadına gittiler; ve kadın Yeruşalim'de kolejde oturuyordu; ve onunla konuştular.
15 Ve onlara dedi ki, İsrail'in Allahı RAB şöyle diyor: Sizi bana gönderen adama deyin ki,
16 RAB şöyle diyor: İşte, ben bu yere, ve burada oturanların üzerine belayı, Yahuda Kralı'nın okuduğu kitaptaki tüm sözleri getireceğim.
17 Mademki beni bıraktılar, ve ellerinin her işiyle beni öfkelendirmek için başka ilahlara buhur yaktılar, bu yere karşı gazabım tutuşacak, ve sönmeyecek.
18 Ama RAB'den sormak için sizi gönderen Yahuda Kralı'na şöyle diyeceksiniz: İsrail'in Allahı RAB şöyle diyor: İşittiğin sözlere gelince,
19 Madamki yüreğin yumuşamıştır, ve harap ve lanetli olacak diye bu yerle burada oturanlar hakkında söylediğim sözü işitince, RAB'bin önünde kendini alçalttın, ve giysilerini yırttın, ve önümde ağladın; ben de seni işittim, diyor RAB.
20 Bundan dolayı, işte, ben seni ata-larına katacağım, ve kendi mezarına esenlikle konulacaksın, bu yer üzerine getirmekte olduğum tüm belayı gözlerin görmeyecektir. Ve tekrar krala haber getirdiler.
