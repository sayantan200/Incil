MANASSE krallık etmeye başladığı zaman on iki yaşındaydı; ve Yeru-şalim'de elli beş yıl krallık etti; ve annesinin adı Hefziba'ydı.
2 Ve RAB'bin İsrail çocukları önünden kovmuş olduğu milletlerin iğrençliklerine göre RAB'bin gözünde kötü olanı yaptı.
3 Çünkü babası Hizkiya'nın yok ettiği yüksek yerleri yeniden yaptı; ve Baal için sunaklar kurdu, ve İsrail Kralı Ahab'ın yapmış olduğu gibi bir koru yaptı, ve tüm gökler ordusuna tapındı, ve onlara kulluk etti.
4 Ve RAB'bin, Adımı Yeruşalim'de koya-cağım, demiş olduğu RAB evinde sunak-lar yaptı.
5 Ve RAB evinin iki avlusunda tüm gök ordusuna sunaklar yaptı.
6 Ve oğlunu ateşten geçirdi, ve münec-cimlik ve sihirbazlık etti, ve cinciler ve bakıcılar kullandı; RAB'bi öfkelendirmek için onun gözünde çok kötülük işledi.
7 Ve yapmış olduğu korunun oyma putu-nu o eve koydu ki, onun hakkında RAB Davut'a ve oğlu Süleyman'a demişti ki, Bu eve, ve tüm İsrail oymaklarından seçtiğim Yeruşalim'e adımı ebediyen koyacağım;
8 Ancak onlara emretmiş olduğum her şeye göre, ve kulum Musa'nın onlara emrettiği yasanın hepsine göre yapmak üzere onları tutarlarsa, İsrail'in ayağını, atalarına vermiş olduğum ülkeden dışar-da bir daha gezdirmeyeceğim.
9 Ama dinlemediler; ve Manasse İsrail çocukları önünden RAB'bin helak etmiş olduğu milletlerden ziyade kötü olanı yapmak için onları baştan çıkardı.
10 Ve RAB peygamber kulları aracı-lığıyla söyleyip dedi ki,
11 Mademki Yahuda Kralı Manasse bu iğrençlikleri yaptı, ve kendisinden evvel olan Amorîler'in ettikleri her şeyden fazla şer yaptı, ve putlarıyla Yahuda'ya da günah işlettirdi;
12 Bundan ötürü İsrail'in Allahı RAB şöy-le diyor: İşte, ben Yeruşalim'in ve Ya-huda'nın üzerine öyle bir kötülük getiri-yorum ki, onu işitenin iki kulağı çınla-yacaktır.
13 Ve Yeruşalim'in üzerine Samiriye'nin ölçü ipini, ve Ahab evinin çekülünü gereceğim; ve bir adam sahanı nasıl siler, siler ve yüz üstü döndürürse, Yeruşalim'i de öyle sileceğim.
14 Ve mirasımın bakiyesini terk ede-ceğim, ve onları düşmanlarının eline vereceğim; ve tüm düşmanları için gani-met, ve çapul malı olacaklar;
15 Çünkü gözümde kötü olanı yaptılar, ve ataları Mısır'dan çıktıkları günden bugüne dek beni öfkelendirdiler.
16 Üstelik Manasse, RAB'bin gözünde kötü olanı yaparak Yahuda'ya işlettirdiği günahından başka, baştan başa Yeru-şalim'i doldurtuncaya kadar pek çok suçsuz kan döktü.
17 Şimdi Manasse'nin işlerinin geri kalanı, ve yaptığı her şey, ve işlediği gü-nah, Yahuda krallarının tarihler kitabında yazılı değil mi?
18 Ve Manasse atalarıyla uyudu, ve evi-nin bahçesinde, Uzza bahçesinde gö-müldü, ve yerine oğlu Amon krallık etti.
19 Amon krallık etmeye başladığı za-man yirmi iki yaşındaydı; ve Yeruşa-lim'de iki yıl krallık etti; ve annesi Yotbalı Haruz'un kızı olup adı Meşullemet'ti.
20 Ve babası Manasse'nin yaptığı gibi, RAB'bin gözünde kötü olanı yaptı.
21 Ve babasının yürüdüğü her yolda yürüdü, ve babasının kulluk ettiği putlara kulluk etti, ve onlara tapındı;
22 Ve atalarının Allahı RAB'bi bıraktı, ve RAB'bin yolunda yürümedi.
23 Ve Amon'un kulları kendisine karşı düzen kurdular, ve kralı evinde öldür-düler.
24 Ve ülke halkı Kral Amon'a karşı düzen kuranların hepsini öldürdü; ve ülke halkı onun yerine oğlu Yoşiya'yı kral ettiler.
25 Şimdi Amon'un yaptığı işlerinin geri kalanı, Yahuda krallarının tarihler kita-bında yazılı değil mi?
26 Ve Uzza bahçesinde kendi mezarına gömüldü; ve yerine oğlu Yoşiya krallık etti.
