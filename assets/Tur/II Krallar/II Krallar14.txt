İSRAİL Kralı Yehoahaz oğlu Yoaş'ın ikinci yılında Yahuda Kralı Yoaş oğlu Amazya krallık etti.
2 Krallık etmeye başladığı zaman yirmi beş yaşındaydı; ve Yeruşalim'de yirmi dokuz yıl krallık etti; ve annesi Yeruşa-lim'den olup adı Yehoaddin'di.
3 Ve RAB'bin gözünde doğru olanı yaptı, ancak atası Davut gibi değil; babası Yo-aş'ın yapmış olduğu her şeye göre yaptı.
4 Ancak yüksek yerler kaldırılmadı; halk henüz yüksek yerlerde kurban kesip buhur yakıyorlardı.
5 Ve vaki oldu ki, krallık kendi elinde pekişince, babası kralı vurmuş olan kul-larını vurdu;
6 Ama Musa'nın yasa kitabında yazılı olduğu gibi katillerin çocuklarını öldür-medi, nasıl ki, RAB, Babalar çocukları için öldürülmeyecek, ve çocuklar babalar için öldürülmeyecek; ancak her adam kendi günahı için öldürülecektir, diye emretmiştir.
7 Edom'u, on bin kişiyi, Tuz Vadisi'nde o vurdu, ve Sela'yı cenkle aldı, ve onun adını Yokteel koydu, bugüne dek böyle-dir.
8 O zaman Amazya Yehu oğlu Yehoahaz oğlu İsrail Kralı Yehoaş'a, Gel, yüz yüze görüşelim, diye ulaklar gönderdi.
9 Ve İsrail Kralı Yehoaş Yahuda Kralı Amazya'ya gönderip dedi ki, Lübnan'da olan çalı Lübnan'da olan sedir ağacına gönderip, Kızını oğluma karı olarak ver, dedi; ve Lübnan'da olan bir kır hayvanı geçip çalıyı ayak altında çiğnedi.
10 Sen gerçekten Edom'u vurdun, ve yüreğin seni yükseltti; bununla övün, ve kendi evinde otur; çünkü niçin sen zararın için karışırsın ki düşesin, yani sen ve seninle beraber Yahuda?
11 Ama Amazya dinlemedi. Bunun için İsrail Kralı Yehoaş çıktı; ve onunla Yahuda Kralı Amazya Yahuda'nın Beyt-şemeş şehrinde yüz yüze görüştüler.
12 Ve Yahuda İsrail'in önünde bozuldu; ve her adam kendi çadırına kaçtı.
13 Ve İsrail Kralı Yehoaş Ahazya'nın oğlu Yehoaş oğlu Yahuda Kralı Amaz-ya'yı Beyt-şemeş'te tuttu, ve Yeruşalim'e girdi, ve Yeruşalim'in duvarını Efraim kapısından köşe kapısına kadar dört yüz arşın yıktı.
14 Ve RAB'bin evinde ve kral evinin hazinelerinde bulunan tüm altını ve gü-müşü, ve tüm kapları, ve rehine olarak adamları aldı, ve Samiriye'ye döndü.
15 Şimdi Yehoaş'ın işlerinin geri kala-nı, ve onun gücü, ve Yahuda Kralı Amazya'yla nasıl cenkleştiği, İsrail kral-larının tarihler kitabında yazılı değil mi?
16 Ve Yehoaş atalarıyla uyudu, ve Sa-miriye'de İsrail kralları yanına gömüldü; ve yerine oğlu Yeroboam krallık etti.
17 Ve Yahuda Kralı Yoaş oğlu Amaz-ya, İsrail Kralı Yehoahaz oğlu Yehoaş'ın ölümünden sonra on beş yıl yaşadı.
18 Ve Amazya'nın işlerinin geri kalanı Yahuda krallarının tarihler kitabında yazılı değil mi?
19 Şimdi Yeruşalim'de kendisine karşı düzen kurdular, ve Lakiş'e kaçtı; ama onun ardından Lakiş'e gönderdiler, ve orada onu öldürdüler.
20 Ve onu atlar üzerinde getirdiler; ve Yeruşalim'de Davut Şehri'nde ataları yanına gömüldü.
21 Ve tüm Yahuda halkı Azarya'yı aldılar, ve kendisi on altı yaşındaydı, ve babası Amazya'nın yerine onu kral ettiler.
22 Elat'ı bina etti, ve babası kral ata-larıyla uyuduktan sonra onu Yahuda'ya döndürdü.
23 Yahuda Kralı Yoaş oğlu Amazya-nın on beşinci yılında, İsrail Kralı Yoaş oğlu Yeroboam Samiriye'de krallık etme-ye başladı, ve kırk bir yıl krallık etti.
24 Ve RAB'bin gözünde kötü olanı yaptı, Nebat oğlu Yeroboam'ın İsrail'e işlettir-diği tüm günahlarından ayrılmadı.
25 İsrail'in Allahı RAB'bin Gat-heferli Amittay oğlu Peygamber Yunus kulu aracılığıyla söylemiş olduğu söze göre, Hamat'a girilecek yerden ova denizine kadar İsrail sınırını geri alan budur.
26 Çünkü RAB İsrail'in çok acı olan düşkünlüğünü gördü; çünkü kapanmış kimse, ya da bırakılmış kimse, ya da İsrail'e yardım eden yoktu.
27 Ve RAB İsrail'in adını gök altından sileceğini söylemedi; ama onları Yoaş oğlu Yeroboam'ın eliyle kurtardı.
28 Şimdi Yeroboam'ın işlerinin geri kalanı, ve yaptığı her şey, ve onun gücü, nasıl savaştığı, ve Damaskus'u, ve Yahuda'nın olan Hamat'ı nasıl İsrail'e geri aldığı, İsrail krallarının tarihler kitabında yazılı değil mi?
29 Ve Yeroboam atalarıyla, yani İsrail krallarıyla uyudu; ve yerine oğlu Zekeriya krallık etti.
