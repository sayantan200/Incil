VE peygamber oğulları Elişa'ya, İşte, dediler, şimdi senin önünde otur-makta olduğumuz yer bizim için dardır.
2 Sana yalvarırız, Ürdün'e gidelim, ve oradan her birimiz birer mertek alalım, ve oturmak için orada kendimize yer yapalım. Ve o, Gidin, dedi.
3 Ve biri, Kerem et, dedi, sana yalva-rırım, bu kullarınla beraber git. Ve o, Ben giderim, dedi.
4 Böylece onlarla beraber gitti. Ve Ür-dün'e vardıkları zaman ağaçlar kestiler.
5 Ama biri ağaç devirirken baltanın demiri suya düştü; ve bağırıp, Eyvah, efendim! dedi, çünkü onu ödünç almış-tım.
6 Ve Allah adamı, Nereye düştü? dedi. Ve ona yeri gösterdi. Ve bir ağaç kesip oraya attı, ve demir yüzdü.
7 Bunun için, Onu kaldır, dedi. Ve elini uzatıp onu aldı.
8 O zaman Suriye Kralı İsrail'e karşı savaşıyordu; ve kullarıyla danışıp, Filan yerde ordugâhım olacak, dedi.
9 Ve Allah adamı İsrail Kralı'na gönderip, O yerden geçmekten kendini sakın, dedi, çünkü Suriyeliler oraya iniyorlar.
10 Ve Allah adamının söylemiş ve ken-disini sakındırmış olduğu yere İsrail Kralı gönderdi; ve orada kendini kurtardı, bir kere değil, iki kere değil.
11 Bunun için bu şey üzerine Suriye Kralı'nın yüreği çok sıkıldı; ve kullarını çağırıp onlara dedi ki, Bizimkilerden İsrail Kralı'na taraftar olan kimdir, bana bildirmeyecek misiniz?
12 Ve kullarından biri, Öyle değil, efen-dim, ey kral, dedi; ancak İsrail'deki pey-gamber Elişa yatak odanda söylediğin sözleri İsrail Kralı'na bildiriyor.
13 Ve o, Gidin, dedi, bakın o nerede, ve göndereyim de onu alayım. Ve ona, İşte, Dotan'da, diye bildirildi.
14 Onun için oraya atlar ve savaş arabaları ve çok asker gönderdi; ve geceleyin gelip şehri kuşattılar.
15 Ve Allah adamının hizmetçisi erken kalktı, ve çıktı, ve, işte, şehrin çevre-sinde asker, ve atlarla arabalar vardı. Ve uşağı ona, Eyvah, efendim, dedi, nasıl edeceğiz?
16 Ve o cevap verdi: Korkma, çünkü bi-zimle olanlar, onlarla olanlardan çoktur.
17 Ve Elişa dua edip, Ya RAB, dedi, sana yalvarırım, onun gözlerini aç da görsün. RAB da uşağın gözlerini açtı; ve gördü; ve, işte, Elişa'nın çevresinde, dağ ateş atları ve arabalarıyla doluydu.
18 Ve ona indikleri zaman, Elişa RAB'be dua edip, Sana yalvarırım, dedi, bu halkı körlükle vur. Ve Elişa'nın sözüne göre onları körlükle vurdu.
19 Ve Elişa onlara, Yol bu değil, dedi, şehir de bu değil; ardımca gelin de sizi aradığınız adamın yanına götüreyim. Ve onları Samiriye'ye götürdü.
20 Ve vaki oldu ki, onlar Samiriye'ye girince Elişa, Ya RAB, dedi, bu adam-ların gözlerini aç da görsünler. Ve RAB gözlerini açtı, ve gördüler; ve, işte, Samiriye'nin ortasındaydılar.
21 Ve İsrail Kralı onları görünce Elişa'ya dedi ki, Baba, onları vurayım mı? onları vurayım mı?
22 Ve o cevap verdi: Onları vurmaya-caksın; kılıcınla ve yayınla esir ettiğin adamları hiç vurur musun? onların önüne ekmek ve su koy da yiyip içsinler, ve efendilerine gitsinler.
23 Ve onlar için çok yiyecek hazırladı; ve yiyip içtiler, ve onları gönderdi, ve efen-dilerine gittiler. Böylece Suriye çeteleri artık İsrail ülkesine bir daha gelmediler.
24 Ve bu şeylerden sonra vaki oldu ki, Suriye Kralı Ben-hadad tüm ordusunu toplayıp çıktı, ve Samiriye'yi kuşattı.
25 Ve Samiriye'de büyük kıtlık oldu; ve, işte, bir eşek başı seksen şekel gümüşe, ve bir kabın dörtte biri güvercin tersi beş şekel gümüşe çıkıncaya kadar şehri kuşattılar.
26 Ve İsrail Kralı duvar üzerinden geçmekteyken, bir kadın ona bağırıp, Efendim, ey kral, dedi, yardım et!
27 Ve o, RAB sana yardım etmezse, dedi, ben sana nereden yardım edeyim? harmandan mı, yoksa masaradan mı?
28 Ve kral ona, Nen var? dedi. Ve o dedi ki, Bu kadın bana demişti ki, Oğlunu ver de bugün yiyelim, benim oğlumu da yarın yeriz.
29 Böylece oğlumu suda pişirdik ve onu yedik; ve ertesi gün ona dedim ki, Sen oğlunu ver de onu yiyelim; ama oğlunu gizledi.
30 Ve vaki oldu ki, kral kadının söz-lerini işitince giysilerini yırttı; ve o duvar üzerinden geçiyordu, ve halk baktı, ve, işte, içten etbedeni üzerinde çul vardı.
31 O zaman o, Eğer bugün Şafat oğlu Elişa'nın başı kendi üzerinde kalırsa, dedi, Allah bana böylesini ve daha ziyadesini yapsın.
32 Ama Elişa evinde oturuyordu, ve ihti-yarlar onunla beraber oturuyorlardı; ve kral kendi önünden bir adam gönderdi; ama ulak onun yanına gelmeden Elişa ihtiyarlara dedi ki, Görüyor musunuz, benim başımı almak için nasıl bu katilin oğlu gönderdi? bakın, ulak gelince kapı-yı kapayın, ve onu kapıyla itin; efen-disinin ayaklarının sesi onun arkasında değil mi?
33 Ve onlarla henüz konuşurken, işte, ulak onun yanına indi; ve o, İşte, dedi, bu bela RAB'dendir; niçin daha RAB'bi bekleyeyim?
