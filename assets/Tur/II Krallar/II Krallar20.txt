OGÜNLERDE Hizkiya ölüm derece-sinde hastalandı. Ve Amoz oğlu Peygamber İşaya ona gelip dedi ki, RAB şöyle diyor: Evine vasiyet et; çünkü öle-ceksin, yaşamayacaksın.
2 O zaman yüzünü duvara çevirdi, ve RAB'be dua edip,
3 Ah, ya RAB, dedi, sana yalvarırım, se-nin önünde gerçekle ve tüm yürekle nasıl yürüdüğümü, ve senin gözünde iyi olanı yaptığımı hatırla. Ve Hizkiya çok ağladı.
4 Ve vaki oldu ki, İşaya şehrin ortasın-dan daha çıkmamışken, ona RAB'bin sözü gelip dedi ki,
5 Dön, ve halkımın komutanı Hizkiya'ya söyle: Atan Davut'un Allahı RAB şöyle diyor: Senin duanı işittim, gözyaşlarını gördüm; işte, seni iyi edeceğim; üçüncü gün RAB'bin evine çıkacaksın.
6 Ve günlerinin üzerine on beş yıl katacağım; ve Asur Kralı'nın elinden seni ve bu şehri azat edeceğim; ve bu şehri kendim için ve kulum Davut'un hatırı için koruyacağım.
7 Ve İşaya, Kuru incir alın, dedi. Ve alıp çıbanın üzerine koydular, ve iyi oldu.
8 Ve Hizkiya İşaya'ya, RAB'bin beni iyi edeceğine ve üçüncü gün RAB'bin evine çıkacağıma belirti ne olacak? dedi.
9 Ve İşaya dedi ki, Söylemiş olduğu şeyi yapacağına RAB tarafından sana belirti şöyle olacak: gölge on derece ileri mi gitsin, yoksa on derece geri mi gitsin?
10 Ve Hizkiya, Gölge için on derece ileri gitmek kolaydır, dedi; hayır, ancak gölge on derece geriye doğru gitsin.
11 Ve Peygamber İşaya RAB'be yakardı; ve Ahaz'ın güneş saatinde inmiş olan gölgeyi on derece geri getirdi.
12 O vakitte Babil Kralı Baladan'ın oğlu Be-rodak-baladan Hizkiya'ya mek-tuplarla hediye gönderdi; çünkü Hiz-kiya'nın hastalanmış olduğunu işitmişti.
13 Ve Hizkiya onları dinledi, ve tüm değerli şeyler evini, gümüşü ve altını, ve baharatı, ve değerli yağı, ve silah evini, ve hazinelerinde bulunan her şeyi onlara gösterdi; Hizkiya'nın, evinde ve tüm ülkesinde onlara göstermediği bir şey kalmadı.
14 O zaman Peygamber İşaya Kral Hizkiya'ya geldi, ve ona, Bu adamlar ne dediler? dedi, ve sana nereden geldiler? Ve Hizkiya, Uzak ülkeden, dedi, Babil'den geldiler.
15 Ve o, Senin evinde ne gördüler? dedi. Ve Hizkiya cevap verdi, Evimde olan her şeyi gördüler; hazinelerimde onlara göstermediğim bir şey kalmadı.
16 Ve İşaya Hizkiya'ya, RAB'bin sözünü dinle, dedi.
17 İşte, günler gelecek ki, senin evinde olan her şey, ve atalarının bugüne dek biriktirmiş oldukları şeyler Babil'e götürü-lecek; bir şey bırakılmayacak, diyor RAB.
18 Ve senden çıkacak, senin tevlit ede-ceğin oğullarından alacaklar; ve onlar Babil Kralı'nın sarayında kızlar ağası olacak.
19 O zaman Hizkiya İşaya'ya, Söylediğin RAB sözü iyidir, dedi. Ve, İyi değil mi? dedi, madem benim günlerimde esenlik ve emniyet olacak.
20 Ve Hizkiya'nın işlerinin geri kalanı, ve tüm onun gücü, ve havuzu ve su yolunu nasıl yapıp suyu şehre getirdiği, Yahuda krallarının tarihler kitabında yazılı değil mi?
21 Ve Hizkiya atalarıyla uyudu, ve yerine oğlu Manasse krallık etti.
