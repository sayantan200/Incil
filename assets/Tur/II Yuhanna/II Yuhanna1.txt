1. Ben ihtiyardan, gerçekte sevdiğim ve yalnız benim değil, ama gerçeği bilenlerin hepsinin de,
2. Bizde kalan ve sonsuza dek bizimle olacak gerçek uğruna sevdiği seçilmiş hanıma ve çocuklarına:
3. Baba Allah'tan ve Baba'nın Oğlu Rab İsa Mesih'ten inayet, merhamet ve selamet gerçekte ve sevgide sizinle olsun.
4. Baba'dan emir aldığımız gibi, çocuklarından gerçekte yürüyenler bulduğumdan çok sevindim.
5. Ve şimdi, ey hanım, ben sana yeni bir emir yazar gibi değil, önceden tuttuğumuzu yazıp sana yalvarırım ki birbirimizi sevelim.
6. Ve sevgi şudur: emirlerine göre yürüyelim. Emir de şudur: Başlangıçtan işittiğiniz gibi, O'nda yürüyesiniz.
7. Çünkü dünyaya birçok aldatıcı çıktı; bunlar İsa Mesih'in et bedende geldiğini ikrar etmiyorlar. Bu, aldatıcıdır ve antimesihtir.
8. İşlediğimiz şeyleri yitirmeyelim, ama dolgun ücret alalım diye, kendinize dikkat edin.
9. İleri gidip Mesih'in öğretisinde kalmayan hiç kimsede Allah yoktur. Mesih'in öğretisinde kalanda hem Baba, hem de Oğul vardır.
10. Eğer biri size gelip bu öğretiyi getirmezse, onu evinize kabul etmeyin, ve ona selam vermeyin;
11. Çünkü ona selam veren onun kötü işlerine ortak olur.
12. Size yazacak çok şeylerim varken, kâğıt ve mürekkeple yazmak istemedim; ama umarım ki size gelip yüz yüze söyleyeceğim, öyle ki, sevincimiz tam olsun.
13. Senin seçilmiş kız kardeşinin çocukları sana selam ederler. Âmin.
