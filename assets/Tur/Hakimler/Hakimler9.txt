VE Yerubbaal oğlu Abimelek Şeke-m'e, annesinin kardeşleri yanına gitti, ve onlara, ve annesinin babası evinin tüm boylarına söyleyip,
2 Size yalvarırım, dedi, tüm Şekem adam-larına işittirip söyleyin: Sizin için hangisi iyidir, yetmiş kişi olarak Yerubbaal'ın tüm oğulları mı size hükümdarlık etsin, yoksa bir kişi mi size hükümdarlık etsin? ve hatırlayın ki, ben sizin kemiğiniz ve etini-zim.
3 Ve annesinin kardeşleri onun hakkın-da, tüm bu sözleri Şekem adamlarının hepsine işittirerek söylediler; ve onların yüreği Abimelek'in ardınca gitmeye mey-letti; çünkü, O bizim kardeşimizdir, dediler.
4 Ve Baal-berit'in evinden ona yetmiş parça gümüş verdiler, Abimelek bunlarla oynak ve yaramaz adamlar tuttu, ve onun ardınca gittiler.
5 Ve Ofra'ya, babasının evine gitti, ve kardeşlerini, Yerubbaal'ın yetmiş oğlunu bir taş üzerinde öldürdü, ancak Yerub-baal'ın küçük oğlu Yotam sağ kaldı; çünkü gizlendi.
6 Ve tüm Şekem adamları, ve tüm millo evi toplandılar, ve gidip Şekem'deki dikili taş ovası yanında Abimelek'i kral ettiler.
7 Ve Yotam'a bildirdiler, ve gidip Geri-zim Dağı'nın tepesinde durdu, ve yüksek sesle bağırıp onlara dedi ki, Beni din-leyin, ey Şekem adamları, Allah da sizi dinlesin.
8 Vaktiyle ağaçlar kendilerine kral mes-hetmek için gittiler; ve zeytin ağacına, Üzerimize krallık et, dediler.
9 Ama zeytin ağacı onlara dedi ki, Allah'ın ve insanın bende sena ettikleri yağımı bırakayım da ağaçlar üzerinde sallanmaya mı gideyim?
10 Ve ağaçlar incir ağacına, Sen gel, dediler, ve üzerimize krallık et.
11 Ama incir ağacı onlara dedi ki, Tat-lılığımı ve iyi meyvemi bırakayım da ağaçlar üzerinde sallanmaya mı gideyim?
12 O zaman ağaçlar asmaya, Sen gel dediler, ve üzerimize krallık et.
13 Ve asma onlara dedi ki, Allah'ı ve insanları sevindiren şarabımı bırakayım da ağaçlar üzerinde sallanmaya mı gideyim?
14 O zaman tüm ağaçlar kara çalıya, Sen gel, dediler, ve üzerimize krallık et.
15 Ve kara çalı ağaçlara dedi ki, Eğer gerçekten siz beni kendinize kral olarak meshederseniz, gelin gölgeme sığının; yoksa kara çalıdan ateş çıksın ve Lübnan'ın sedir ağaçlarını yiyip bitirsin.
16 Şimdi bunun için, eğer siz Abimelek'i kral etmekle gerçek ve içtenlikle dav-randınızsa, ve eğer Yerubbaal'a karşı ve onun evine karşı iyilikle davrandınızsa, ve ellerinin ödülünü ona verdinizse;
17 (Çünkü babam sizin için savaştı, ve canını ileri attı, ve sizi Midyan'ın elinden azat etti;
18 Ve siz bugün babamın evine karşı ayaklandınız, ve oğullarını, yetmiş kişiyi bir taş üzerinde öldürdünüz; ve cariye-sinin oğlu Abimelek'i Şekem adamları üzerine kral ettiniz, çünkü o kardeşi-nizdir;)
19 Öyleyse eğer bugün Yerubbaal'a karşı ve onun evine karşı gerçek ve iç-tenlikle davrandınızsa, o zaman Abime-lek'le sevinin, o da sizinle sevinsin;
20 Ama yoksa, Abimelek'ten ateş çıksın ve Şekem adamlarını ve Millo evini yiyip bitirsin; ve Şekem adamlarıyla Millo evinden ateş çıksın, ve Abimelek'i yiyip bitirsin.
21 Ve Yotam koşup kaçtı, ve Beer'e gitti, ve kardeşi Abimelek'ten korktuğu için orada oturdu.
22 Abimelek üç yıl İsrail üzerine krallık edince,
23 O zaman Allah Abimelek'le Şekem adamları arasına kötü bir ruh gönderdi; ve Şekem adamları Abimelek'e karşı hileyle davrandılar;
24 Öyle ki, Yerubbaal'ın yetmiş oğluna yapılan zorbalık onun üzerine gelsin, ve onların kanı, onları öldüren kardeşleri Abimelek'in üzerine, ve kardeşlerini öl-dürmek için onun ellerini kuvvetlendiren Şekem adamlarının üzerine konulsun.
25 Ve Şekem adamları dağ başlarında ona karşı pusu kurdular, ve yolda yan-larından geçenlerin hepsini soyuyorlardı; bu da Abimelek'e bildirildi.
26 Ve Ebed oğlu Gaal ve kardeşleri geldiler, ve Şekem'e geçtiler; ve Şekem adamları ona güvendiler.
27 Ve kıra çıkıp onların üzümünü dev-şirip bastılar, ve şenlikler ettiler, ve ilah-larının evine girdiler, ve yiyip içtiler, ve Abimelek'e lanet ettiler.
28 Ve Ebed oğlu Gaal dedi ki, Abimelek kimdir, ve Şekem kimdir ki, ona kulluk edelim? Yerubbaal'ın oğlu değil mi? ve onun memuru Zebul değil midir? Şeke-m'in babası Hamor'un adamlarına kulluk edin; çünkü biz niçin ona kulluk edelim?
29 Ve keşke bu halk benim elim altında olsaydı! O zaman Abimelek'i atardım. Ve Abimelek'e, Ordunu çoğalt, ve çık, dedi.
30 Ve Ebed oğlu Gaal'ın sözlerini şehrin yönetici Zebul işitince, öfkesi alevlendi.
31 Ve Abimelek'e gizlice ulaklar gön-derip, İşte, dedi, Ebed oğlu Gaal ve kardeşleri Şekem'e geldiler, ve, işte, şehri sana karşı durmaya zorluyorlar.
32 Şimdi bunun için sen ve seninle beraber olan halk geceleyin kalkın, ve kırda pusuya yatın;
33 Ve olacak ki, sabahleyin güneş doğar doğmaz erken kalkıp şehre baskın eder-sin; ve, işte, o ve kendisiyle beraber olan halk sana karşı çıktıkları zaman elinden geleni ona yaparsın.
34 Ve Abimelek, ve kendisiyle beraber tüm halk geceleyin kalktılar, ve dört bölük olarak Şekem'e karşı pusuya yattılar.
35 Ve Ebed oğlu Gaal çıkıp şehrin kapı-sına girilecek yerde durdu; ve Abimelek, ve kendisiyle beraber olan halk pusudan kalktılar.
36 Ve Gaal halkı görüp Zebul'a, İşte, dedi, dağ tepelerinden bir halk iniyor. Ve Zebul ona, Adamlar diye gördüğün, dağların gölgesidir, dedi.
37 Ve Gaal yine söyleyip dedi ki, İşte, ülkenin ortasından bir halk iniyor, Meo-nenim Ovası yolundan da bir bölük geliyor.
38 O zaman Zebul ona dedi ki, Abimelek kimdir ki, ona kulluk edelim, diyen ağzın şimdi nerede? hor gördüğün halk bu değil mi? haydi, şimdi çık da onlarla cenkleş.
39 Ve Gaal Şekem adamları önünde çıktı, ve Abimelek'le cenkleşti.
40 Ve Abimelek onu kovaladı, ve Gaal onun önünden kaçtı, ve kapıya girilecek yere kadar birçok vurulmuş adam düştü.
41 Ve Abimelek Aruma'da oturdu, ve Zebul, Gaal'la kardeşlerini Şekem'de oturtmayıp kovdu.
42 Ve vaki oldu ki, ertesi günü halk kıra çıktı, ve Abimelek'e bildirdiler.
43 Ve halkı alıp onları üç bölüğe ayırdı, ve kırda pusuya yattı; ve baktı, ve, işte, halk şehirden çıkıyordu; ve onlara karşı kalkıp onları vurdu.
44 Ve Abimelek'le yanında olan bölükler ileri saldırdılar, ve şehir kapısına girile-cek yerde durdular; ve iki bölük tüm kırda olanların üzerine saldırıp onları öldürdüler.
45 Ve Abimelek tüm o gün şehre karşı savaştı; ve şehri alıp onda olan halkı öldürdü; ve şehri yıkıp ona tuz ekti.
46 Ve tüm Şekem kulesi adamları bunu işitince ilah Berit evi hisarına girdiler.
47 Ve tüm Şekem kulesi adamlarının toplanmış oldukları Abimelek'e bildirildi.
48 Ve Abimelek, ve kendisiyle beraber olan tüm halk Zalmon Dağı'na çıktılar; ve Abimelek eline bir balta aldı, ve ağaç-lardan bir dal kesti, ve onu kaldırıp omuzu üzerine koydu; ve yanında olan halka, Benim ne yaptığımı gördünüz, dedi, çabuk olun, siz de benim gibi yapın.
49 Ve tüm halk da, her adam birer dal kestiler, ve Abimelek'in ardınca gittiler, ve hisara dayadılar, ve onların üzerine hisara ateş verdiler; öyle ki tüm Şekem kulesi adamları da, bin kişi kadar erkek ve kadın, öldüler.
50 O zaman Abimelek Tebez'e gitti, ve Tebez'e karşı ordugâh kurup onu aldı.
51 Ama Şehrin içinde kuvvetli bir kule vardı, ve tüm erkeklerle kadınlar, ve şeh-rin tüm halkı oraya kaçtılar, ve art-larından kapayıp kulenin damına çıktılar.
52 Ve Abimelek kuleye kadar geldi, ve ona karşı savaştı, ve ona ateş vermek için kulenin kapısına kadar yaklaştı.
53 Ve bir kadın değirmenin üst taşını Abimelek'in başına attı, ve onun kafasını kırdı.
54 O zaman silahlarını taşıyan genç adamı acele çağırıp ona, Kılıcını çek, dedi, ve beni öldür, öyle ki, benim için, Onu bir kadın öldürdü, demesinler. Ve genç adamı kılıcını ona sapladı, ve öldü.
55 Ve Abimelek'in öldüğünü İsrail adam-ları görünce, her adam kendi yerine gitti.
56 Abimelek'in yetmiş kardeşini öldür-mekle babasına ettiği kötülüğü Allah böylece kendisine döndürdü;
57 Ve Şekem adamlarının tüm kötülüğü-nü Allah kendi başlarına döndürdü; ve Yerubbaal'ın oğlu Yotam'ın laneti onların üzerine geldi.
