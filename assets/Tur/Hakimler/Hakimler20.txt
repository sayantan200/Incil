O ZAMAN tüm İsrail çocukları çıkıp Gilead ülkesiyle Dan'dan Beer-şebaya kadar, topluluk bir adammış gibi Mizpa'da, RAB'bin önüne toplandı.
2 Ve tüm halkın, tüm İsrail oymaklarının ileri gelenleri, Allah halkının toplantısın-da bulundular, kılıç çeken dört yüz bin yaya.
3 (Şimdi İsrail çocuklarının Mizpa'ya çık-mış olduklarını Benyamin çocukları işitti-ler.) O zaman İsrail çocukları, Söyleyin, dediler, bu kötülük nasıl oldu?
4 Ve Levili, öldürülmüş olan kadının kocası, cevap verip, Ben ve cariyem, dedi, gecelemek için Benyamin'e ait olan Gibea'ya girdik.
5 Ve Gibea adamları bana karşı kalk-tılar, ve bana karşı geceleyin evi kuşattılar; beni öldürmeyi düşündüler, ve cariyemi alçalttılar ki, öldü.
6 Ve cariyemi tutup onu parçalara ayırdım; ve onu İsrail mirasının tüm kırlarına gönderdim; çünkü İsrail'de hayasızlık ve alçaklık ettiler.
7 İşte, hepiniz İsrail çocuklarısınız; bura-da fikrinizi ve öğüdünüzü verin.
8 Ve tüm halk bir adammış gibi kalkıp, Bizden kimse çadırına gitmeyecek, dedi, ve kimse evine dönmeyecek.
9 Ama şimdi Gibea'ya yapacağımız şey şudur; kurayla ona karşı çıkacağız;
10 Ve halka azık getirmek üzere İsrail'in tüm oymaklarına göre yüz kişiden on, ve binden yüz, ve on binden bin adam ala-cağız, onlar Benyamin'in Gibeası'na gelince, onun İsrail'de yapmış olduğu alçaklığın hepsine göre yapsınlar.
11 Böylece tüm İsrail adamları bir adam-mış gibi birlik olup o şehre karşı toplandılar.
12 Ve İsrail oymakları tüm Benyamin oymağına adamlar gönderip dediler ki, Aranızda yapılan bu şer nedir?
13 Şimdi bunun için Gibea'da bulunan o adamları, Belial çocuklarını, verin ki on-ları öldürelim, ve İsrail'den kötülüğü atalım. Ama Benyamin, kardeşlerinin, İsrail çocuklarının sözünü dinlemek istemedi.
14 Ama İsrail çocuklarına karşı savaşa çıkmak için Benyamin çocukları şehir-lerden Gibea'ya toplandılar.
15 Ve o vakitte, Gibea ahalisinden sayılmış olan yedi yüz seçme adamdan başka şehirlerden gelen Benyamin çocukları, kılıç çeken yirmi altı bin adam sayıldılar.
16 Tüm bu halktan yedi yüz seçme solak adam vardı; her biri sapanla bir kıl geniş-liğinde taş atabilirdi, ve yanılmazdı.
17 Ve Benyamin'den başka, İsrailliler, kılıç çeken dört yüz bin adam sayıldılar; bunların hepsi savaş adamlarıydı.
18 Ve İsrail çocukları kalkıp Allah'ın evine çıktılar, ve Allah'tan sorup dediler ki, Benyamin çocuklarına karşı bizim için savaşmak üzere önce kim çıkacak? Ve RAB, Önce Yahuda çıkacak, dedi.
19 Ve İsrail çocukları sabahleyin kalktılar, ve Gibea'ya karşı ordugâh kurdular.
20 Ve İsrail adamları Benyamin'e karşı savaşmaya çıktılar; ve İsrail adamları onlara karşı Gibea'da cenge dizildiler.
21 Ve Benyamin çocukları Gibea'dan çıktılar, ve o gün İsrailîler'den yirmi iki bin adamı yere serdiler.
22 Ve halk, İsrail adamları, cesaretlendi, ve evvelki gün cenge dizildikleri yerde yine dizildiler.
23 Ve İsrail çocukları çıkıp RAB'bin önünde akşama kadar ağladılar; ve RAB'den sorup dediler ki, Kardeşim Benyamin çocuklarına karşı yine savaşa çıkayım mı? Ve RAB, Ona karşı çık, dedi.
24 Ve ikinci gün İsrail çocukları Benya-min çocuklarına yaklaştılar.
25 Ve ikinci gün Benyamin onlara karşı Gibea'dan çıktı, ve yine İsrail çocuk-larından on sekiz bin adamı yere serdiler; bunların hepsi kılıç çekenlerdi.
26 O zaman tüm İsrail çocukları, tüm halk çıkıp Allah'ın evine geldiler, ve ağladılar, ve orada RAB'bin önünde oturdular, ve o gün akşama kadar oruç tuttular; ve RAB'bin önünde yakmalık sunular ve esenlik sunuları sundular.
27 Ve İsrail çocukları RAB'den sordular, (çünkü Allah'ın antlaşma sandığı o gün-lerde oradaydı,
28 Ve Harun oğlu Eleazar oğlu Finehas o günlerde onun önünde durdu,) Kardeşim Benyamin çocuklarına karşı yine bir daha savaşa çıkayım mı, yoksa vaz mı geçeyim? dedi. Ve RAB, Çık, dedi; çünkü onları yarın eline vereceğim.
29 Ve İsrail pusuya yatanları Gibea'ya karşı çepçevre koydu.
30 Ve üçüncü günde İsrail çocukları Benyamin çocuklarına karşı çıktılar, ve başka defalar olduğu gibi Gibea'ya karşı dizildiler.
31 Ve Benyamin çocukları halka karşı çıktılar, ve şehirden uzağa çekildiler; ve biri Allah'ın evine çıkan, ve biri kırdan Gibea'ya giden büyük yollar üzerinde, başka defalar olduğu gibi halktan vurmaya başladılar, ve İsrail'den otuz adam kadar öldürdüler.
32 Ve Benyamin çocukları, Evvelki gibi önümüzde vuruldular, dediler. İsrail çocuklarıysa, Kaçalım ve onları şehirden büyük yollara çekelim, dediler.
33 Ve tüm İsrail adamları yerlerinden kalktılar, ve Baal-tamar'da dizildiler; ve Gibea çayırlardan, İsrail'in pusuya yatanları birden bire yerlerinden çıktılar.
34 Ve tüm İsrail'den seçme on bin adam Gibea'nın karşısına geldiler, ve savaş şiddetlendi, ama kendilerine kötülük eriştiğini bilmediler.
35 Ve RAB İsrail'in önünde Benyamin'i vurdu; ve o gün İsrail çocukları Benya-min'den yirmi beş bin yüz adamı helak ettiler; bunların hepsi kılıç çekenlerdi.
36 Böylece Benyamin çocukları vurul-duklarını gördüler; zira İsrail adamları, Benyamin'e meydan vermişlerdi, çünkü Gibea'ya karşı koymuş oldukları pusuya yatanlara güveniyorlardı.
37 Ve pusuda yatanlar acele edip Gibea'ya saldırdılar; ve pusuda yatanlar etrafa yayılıp tüm şehri kılıçtan geçirdiler.
38 Şimdi İsrail adamları ile pusuya yatanlar arasında tayin edilmiş olan işaret şehirden büyük bir duman bulutu çıkarmalarıydı.
39 Ve İsrail adamları savaşta yüz geri edince, Benyamin vurmaya başlayıp İsrail adamlarından otuz kişi kadar öldürdüler; çünkü dediler ki, Gerçekten evvelki savaşta olduğu gibi önümüzde vuruldular.
40 Ama şehirden duman direğiyle yan-gın çıkmaya başlayınca, Benyaminîler arkalarına baktılar; ve, işte, tüm şehrin yangını göğe çıkıyordu.
41 Ve İsrail adamları dönünce, Benya-min adamları şaşırdı; çünkü kendilerine kötülük eriştiğini gördüler.
42 Bunun için İsrail adamlarının önünde çöl yoluna doğru yüz geri ettiler; ama savaş onlara yetişti; ve şehirlerden çıkanlar onları ortalarında helak ettiler.
43 Böylece Benyaminîler'i kuşattılar, ve onları kovaladılar, ve gün doğusuna doğru Gibea'nın karşısına kadar kolay-lıkla onları çiğnediler.
44 Ve Benyamin'den on sekiz bin adam düştü; bunların hepsi cesur yiğitlerdi.
45 Ve dönüp çöle Rimmon Kayası'na kaçtılar; ve büyük yollarda onlardan beş bin adamı devşirdiler, ve Gidom'a kadar onların ardına yapıştılar, ve onlardan iki bin adamı öldürdüler.
46 Böylece o gün Benyamin'den dü-şenlerin hepsi, kılıç çeken yirmi beş bin adamdı; bunların hepsi cesur yiğitlerdi.
47 Ama altı yüz adam dönüp çöle, Rim-mon Kayası'na, kaçtılar, ve Rimmon Kayası'nda dört ay oturdular.
48 Ve İsrail adamları yine Benyamin çocuklarına karşı döndüler, ve onları, her şehrin adamları da, hayvanları da, ve ele gelen hepsini kılıçtan geçirdiler; geldikleri tüm şehirleri de ateşe verdiler.
