OZAMAN Debora ve Abinoam oğlu Barak o günde ezgi söyleyip dediler ki,
2 RAB'bi övün, İsrail'in öcünü aldığı için, vakit ki halk gönüllü olarak kendini verdi.
3 Ey krallar, dinleyin; ey reisler, kulak verin; RAB'be ben, yani ben ezgi söy-leyeceğim; İsrail'in Allahı RAB'be övgü okuyacağım.
4 Ya RAB, Seir'den çıktığın zaman, Edom kırından ilerlediğin zaman, yer tit-redi, gökler de damlattı, evet, bulutlar su damlattı.
5 RAB'bin önünden dağlar, o Sina da, İsrail'in Allahı RAB'bin önünden eridi.
6 Anat oğlu Şamgar'ın günlerinde, Ya-el'in günlerinde, kervanların ardı kesildi, ve yolcular sapa yollardan giderlerdi.
7 İsrail'de köylerin sakinlerinin ardı kesil-mişti, ben, ana olarak İsrail'de kalkınca-ya kadar, ben, Debora, kalkıncaya kadar onların ardı kesilmişti.
8 Yeni ilahlar seçtiler; o zaman kapılarda savaş vardı; İsrail'de, kırk bin arasında, kalkan ya da mızrak görüldü mü?
9 Yüreğim İsrail'e hükmedenlere, halk arasında gönüllü olarak kendilerini verenleredir; RAB'be hamdedin.
10 Ey beyaz eşeklere binenler, ey hükümde oturanlar, ve yolda yürüyenler, söyleyin,
11 Ok atanların gürültüsünden azat edilmiş olanlar, su çektikleri yerlerde, orada RAB'bin doğru işlerini, İsrail'de köylerinin sakinlerine olan doğru işlerini anlatacaklar. o zaman RAB'bin halkı kapılara inecekler.
12 Uyan, uyan, Debora; uyan, uyan, ezgi söyle; kalk, Barak, sen Abinoam oğlu, ve esirliğini esir götür.
13 O zaman kalan kişiyi halk arasında soylular üzerinde egemen kıldı; RAB beni yiğitler üzerinde egemen kıldı.
14 Efraim'den Amalek'e karşı onların bir kökü oldu, senin ardınca, Benyamin, senin halkın arasında; Makir'den hükmedenler, ve Zebulun'dan yazıcının kalemini kullananlar indiler.
15 Ve İssakar reisleri Debora ile idi; yani İssakar, ve de Barak; vadiye yayan gönderildi. Ruben bölükleri için yürekten büyük düşünceler oldu.
16 Sürülerin melemesini dinlemek için ağıllar arasında niçin oturdun? Ruben bölükleri için yürekten büyük araştırma-lar oldu.
17 Gilead Ürdün ötesinde oturdu; ve niçin Dan gemilerde kaldı? Aşer deniz kıyısında istirahat etti, ve kendi çaylarının yanında oturdu.
18 Tarlanın yüksek yerlerinde Zebulun'la Naftali, canlarını ölüm tehlikesine atan bir halktı.
19 Krallar gelip savaştılar; o zaman Kenan kralları Taanak'ta, Megiddo suları yanında, savaştılar; gümüş çapulu almadılar.
20 Gökten savaştılar, yıldızlar Sisera'ya karşı medarlarından savaştılar.
21 Kişon Irmağı, o kadim ırmak, Kişon Irmağı onları sürüp götürdü. Ey canım, kuvveti ayak altına aldın.
22 O zaman şahlanmalardan, kuvvetlile-rinin şahlanmalarından, at tırnakları kırıldı.
23 RAB'bin meleği, Meroz'ı lanetleyin, dedi, onun sakinlerini ağır lanetle lanet-leyin, çünkü RAB'bin yardımına, yiğitlere karşı RAB'bin yardımına gelmediler.
24 Kenî Heber'in karısı Yael, kadınlar arasında ziyadesiyle kutsanacak; çadır kadınları arasında ziyadesiyle kut-sanacak.
25 Su istedi, ve o ona süt verdi; beylerin çamçağında tereyağı sundu.
26 Elini kazığa, ve sağ elini işçilerin tokmağına saldı; ve tokmakla Sisera'yı vurdu, ve kırıp şakaklarından deldi geçirdi, sonra başını vurup kesti.
27 Ayaklarında eğildi, düştü, yattı; ayak-larında eğildi, düştü; eğildiği yerde, orada cansız düştü.
28 Sisera'nın annesi, bir pencereden baktı, ve kafesten feryat etti: Niçin onun savaş arabası o kadar ağır geliyor? niçin arabalarının tekerlekleri gecikiyor?
29 Hikmetli kadınları ona cevap verdiler, o da kendi kendine cevap verdi:
30 Her yiğide birer, ikişer kız, Sisera için boyalı giysi çapulu, işlenmiş boyalı giysi çapulu, çapulu alanların boyunlarına uy-gun olan iki yanı işlenmiş boyalı giysi, çapul malını bulup paylaşmadılar mı?
31 Ya RAB, tüm düşmanların böyle yok olsunlar; ama seni sevenler kuvvetinde doğan güneş gibi olsunlar. Ve ülke kırk yıl rahat etti.
