VE Abimelek'ten sonra, İsrail'i kurtar-mak için İssakar'dan bir adam, Dodo oğlu Pua oğlu Tola kalktı; ve kendisi Efraim Dağı'nda Şamir'de oturuyordu.
2 Ve yirmi üç yıl İsrail'e hükmetti, ve öldü, ve Şamir'de gömüldü.
3 Ve ondan sonra Gileadî Yair kalktı; ve yirmi iki yıl İsrail'e hükmetti.
4 Ve onun otuz sıpaya binen otuz oğlu vardı, ve onların otuz şehri vardı, ve Gilead ülkesinde olan bu şehirlere, bugüne dek Havvot-yair denilir.
5 Ve Yair öldü, ve Kamon'da gömüldü.
6 Ve yine İsrail çocukları RAB'bin gözü önünde kötülük yaptılar, ve Baalim'e, ve Astarot'a, ve Aram ilahlarına, ve Sayda ilahlarına, ve Moab ilahlarına, ve Ammon çocuklarının ilahlarına, ve Filistliler'in ilahlarına kulluk ettiler; ve RAB'bi bırak-tılar, ve ona kulluk etmediler.
7 Ve İsrail'e karşı RAB'bin öfkesi alev-lendi, ve onları Filistliler'in ellerine, ve Ammon çocuklarının ellerine sattı.
8 Ve o yılda İsrail çocuklarını sıkıştırıp ezdiler; on sekiz yıl Ürdün ötesinde, Gilead'daki Amorîler ülkesinde olan tüm İsrail çocuklarını ezdiler.
9 Üstelik Ammon çocukları Yahuda'ya, ve Benyamin'e, ve Efraim evine karşı da savaşmak için Ürdün'den geçtiler; öyle ki İsrail çok sıkıldı.
10 Ve İsrail çocukları RAB'be feryat edip dediler ki, Sana karşı günah işledik, çünkü hem Allahımız'ı bıraktık, hem de Baalim'e kulluk ettik.
11 Ve RAB İsrail çocuklarına dedi ki, Sizi Mısırlılar'dan, ve Amorîler'den, Ammon çocuklarından, ve Filistliler'den azat etmedim mi?
12 Saydalılar, ve Amalekîler, ve Maonî-ler de sizi sıkıştırdılar; ve bana feryat ettiniz, ve sizi onların elinden azat ettim.
13 Siz ise beni bıraktınız, ve başka ilahlara kulluk ettiniz; bunun için sizi bir daha azat etmeyeceğim.
14 Gidin ve seçtiğiniz ilahlara feryat edin; sıkıntı vaktinizde onlar sizi azat etsinler.
15 Ve İsrail çocukları RAB'be, Günah işledik, dediler; senin gözünde iyi görü-nen her neyse bize ona göre yap; ancak, yalvarırız sana, bugün bizi azat et.
16 Ve yabancı ilahları aralarından çıkar-dılar, ve RAB'be kulluk ettiler; ve İsrail'in sıkıntısından dolayı onun canı daraldı.
17 O zaman Ammon çocukları toplanıp Gilead'da ordugâh kurdular. İsrail çocukları da toplandılar, ve Mizpa'da ordugâh kurdular.
18 Ve halk ve Gilead reisleri, birbirlerine dediler ki, Ammon çocuklarına karşı sa-vaşmaya başlayacak olan adam kimdir? tüm Gilead ahalisine o reis olacaktır.
