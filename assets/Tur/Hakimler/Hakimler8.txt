VE Efraim adamları ona dediler ki, Midyanîler'le cenkleşmeye gittiğin zaman bizi çağırmayarak bu bize dav-randığın nedir? Ve onunla şiddetle çekiştiler.
2 Ve onlara dedi ki, Sizin yaptığınızın yanında şimdi benim yaptığım nedir? Efraim'in bağ bozumundan artakalan üzümleri, Abiezer'in bağ bozumu ürününden iyi değil mi?
3 Midyan reislerini, Oreb'i ve Zeeb'i Allah sizin elinize verdi; ve sizin yaptığınızın yanında ben ne yapabildim? Bunu söyleyince ona karşı o zaman öfkeleri yatıştı.
4 Ve Gideon Ürdün'e vardı, ve kendisi ve yanındaki yorgun ama onları kova-layan üç yüz adam onu geçtiler.
5 Ve Sukkot adamlarına, Size yalva-rırım, dedi, arkamda olan halka ekmek somunları verin; çünkü yorgundurlar, ve ben Midyan kralları Zebah ve Zalmun-na'yı kovalıyorum.
6 Ve Sukkot reisleri dediler ki, Zebah ve Zalmunnan'ın elleri şimdi senin elinde mi ki, senin orduna ekmek verelim?
7 Ve Gideon, Bunun için RAB Zebah ve Zalmunna'yı elime verdiği zaman etinizi çölün dikenleriyle ve çalılarla yırtacağım, dedi.
8 Ve oradan Penuel'e çıktı, ve onlara da öylece söyledi; Sukkot adamları nasıl cevap verdilerse Penuel adamları da öyle cevap verdiler.
9 Ve Penuel adamlarına da söyleyip, Esenlikle döndüğüm zaman bu kuleyi yıkacağım, dedi.
10 Şimdi Zebah'la Zalmunna, ve onlarla beraber on beş bin kişi kadar orduları, doğu çocukları ordusundan kalanların hepsi, Karkor'daydılar; çünkü yüz yirmi bin kılıç kullanan adam düşmüştü.
11 Ve Gideon Nobah ve Yogbeha'nın doğusundan çadırlarda oturanların yolundan çıktı, ve orduyu vurdu; çünkü ordu kaygısızdı.
12 Ve Zebah ve Zalmunna kaçınca; onların ardını kovaladı; ve Midyan'ın iki kralını, Zebah'ı ve Zalmunna'yı tuttu, ve tüm orduyu bozdu.
13 Ve Yoaş oğlu Gideon güneş doğmadan önce cenkten döndü,
14 Ve Sukkot adamlarından bir genç adamı tutup ona sordu; ve o Sukkot reis-lerini, ve ihtiyarlarını, yani yetmiş yedi kişiyi yazıp ona bildirdi.
15 Ve Sukkot adamlarına gelip dedi ki, Zebah ve Zalmunna'nın elleri şimdi se-nin elinde mi ki, senin yorgun adamla-rına ekmek verelim? diyerek onlardan ötürü benimle eğlenmiş olduğunuz Zebah ve Zalmunna işte!
16 Ve şehrin ihtiyarlarını, ve çölün diken-lerini ve çalıları aldı, ve onlarla Sukkot adamlarına ders verdi.
17 Ve Penuel kulesini yıktı, ve şehrin adamlarını öldürdü.
18 O zaman Zebah'la Zalmunna'ya, Tabor'da öldürdüğünüz adamlar nasıl-dılar? dedi. Ve onlar, Sen nasılsan onlar da öyleydi, dediler; her biri kral çocuk-larına benziyordu.
19 Ve o, Kardeşlerim, yani annemin oğullarıydılar, dedi; yaşayan RAB'bin hakkı için, eğer onları sağ bıraksaydınız sizi öldürmezdim.
20 Ve ilk doğanı Yeter'e, Kalk, dedi, ve bunları öldür. Ama genç kılıcını çekmedi; çünkü korkuyordu, çünkü henüz gençti.
21 O zaman Zebah'la Zalmunna, Sen kalk da bizi vur, dediler; çünkü adam nasılsa gücü öyledir. Ve Gideon kalktı ve Zebah'ı ve Zalmunna'yı öldürdü, ve develerinin boyunlarında asılı olan hilallerini aldı.
22 O zaman İsrail adamları Gideon'a, Sen, oğlun, ve oğlunun oğlu bize hükümdarlık edin, dedi; çünkü bizi Midyan'ın elinden kurtardın.
23 Ve Gideon onlara, Ben size hükümdarlık etmem, dedi, oğlum da size hükümdarlık etmeyecek; RAB size hükümdarlık edecektir.
24 Ve Gideon onlara, Sizden bir dileğim var, dedi, herkes aldığı çapuldaki halkaları bana versin. (Çünkü onlar İsmailîler oldukları için altın halkaları vardı.)
25 Ve onlar, Seve seve veririz, dediler. Ve yere giysi serdiler, ve herkes aldığı çapuldaki halkaları oraya attı.
26 Ve hilallerden, küpelerden, ve Midyan kralları üzerindeki erguvani giysilerden başka, ve develerin boyunlarında olan zincirlerden başka, onun dilediği altın halkaların ağırlığı bin yedi yüz şekel altındı.
27 Ve Gideon ondan bir efod yaptı, ve onu şehrine, Ofra'ya koydu; ve tüm İsrail orada onun ardınca zina ettiler; ve Gideon'a ve evi halkına bir tuzak oldu.
28 Böylece Midyan İsrail çocuklarının önünde alçaldı, öyle ki bir daha başlarını kaldırmadılar. Ve ülke Gideon'un günlerinde kırk yıl rahat etti.
29 Ve Yoaş oğlu Yerubbaal gidip kendi evinde oturdu.
30 Ve Gideon'un kendi sulbünden gelen yetmiş oğlu vardı; çünkü karıları çoktu.
31 Ve Şekem'de olan cariyesi de kendi-sine bir oğul doğurdu, ve onun adını Abimelek koydu.
32 Ve Yoaş oğlu Gideon güzel ihti-yarlıkta öldü, ve Abi-ezrîler'in Ofra Şehri-nde, babası Yoaş'ın mezarına gömüldü.
33 Ve vaki oldu ki, Gideon ölünce İsrail çocukları döndü, ve Baalim'in ardınca zina ettiler, ve Baalberit'i kendilerine ilah ettiler.
34 Ve İsrail çocukları, çevrelerindeki tüm düşmanlarının elinden kendilerini azat eden Allahları RAB'bi hatırlamadılar;
35 Ve Yerubbaal, yani Gideon, evine, İsrail'e yapmış olduğu tüm iyiliğe göre lütuf göstermediler.
