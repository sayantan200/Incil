O ZAMAN Yerubbaal, o Gideon'dur, ve kendisiyle beraber olan tüm halk erken kalktı, ve Harod Pınarı başında or-dugâh kurdular; öyle ki Midyan ordugâhı onların kuzey tarafında, More Tepesi yanında vadideydi.
2 Ve RAB Gideon'a dedi ki, Midyanîler'i onların ellerine vermekliğim için senin yanında olan halkın sayısı fazladır, yoksa İsrail, Kendi elim beni kurtardı, diyerek bana karşı övünecektir.
3 Şimdi bunun için halka işittirip de ki, Kim korkuyor ve titriyorsa dönsün, ve Gilead Dağı'ndan geri gitsin. Ve halktan yirmi iki bin kişi döndü; ve on bin kişi kaldı.
4 Ve RAB Gideon'a, Halkın sayısı yine fazladır, dedi; onları suya indir, ve senin için orada onları sınayayım; ve vaki olacak ki, sana, Bu seninle beraber gidecek, dediğim adam seninle beraber gidecek; ve, Seninle gitmeyecek, dediğim adam gitmeyecektir.
5 Böylece halkı suya indirdi; ve RAB Gideon'a, Köpeğin diliyle içtiği gibi diliyle su içen her adamı ayrı, ve içmek için dizleri üzerine çöken her adamı da ayrı koyacaksın, dedi.
6 Ve ellerini ağızlarına götürerek dille-riyle içenlerin sayısı üç yüz adam oldu; ama halkın artakalanlarının hepsi su içmek için dizleri üzerine çöktüler.
7 Ve RAB Gideon'a, Diliyle içen üç yüz adamla sizi kurtaracağım, dedi, ve Mid-yanîler'i senin eline vereceğim; ve tüm diğer halk, her adam kendi yerine gitsin.
8 Böylece halk ellerine azıkla borularını aldılar; ve İsrail'den kalanları, her adamı kendi çadırına gönderdi, ama o üç yüz adamı alıkoydu; ve Midyan ordusu onun aşağı tarafında, vadideydi.
9 Ve vaki oldu ki, RAB o gece ona, Kalk, dedi, orduya in, çünkü onu senin eline verdim.
10 Ama eğer inmeye korkuyorsan, uşa-ğın Pura'yla beraber orduya in;
11 Ve ne söyleştiklerini işiteceksin; ve ondan sonra orduya inmek için ellerin kuvvetlenecek. O zaman o ve uşağı Pura ordunun kenarında olan silahlı adamların yanına indiler.
12 Ve Midyanîler, ve Amalekîler, ve tüm doğu çocukları çoklukça çekirge gibi vadide yatıyorlardı; ve develerinin sayısı yoktu, çoklukça deniz kıyısındaki kum gibi.
13 Ve Gideon gelince, işte, bir adam arkadaşına rüya anlatıyor ve, İşte, bir rüya gördüm, diyordu; ve, işte, Midyan ordusuna arpa ekmeğinden bir somun yuvarlandı, ve bir çadıra geldi, ve onu vurup düşürdü, onu altüst etti, öyle ki çadır yere serildi.
14 Ve arkadaşı cevap verip dedi ki, Bu başka bir şey değildir, ancak İsrail adamı Yoaş oğlu Gideon'un kılıcıdır; Allah Mid-yan'ı ve tüm orduyu onun eline verdi.
15 Ve öyle oldu ki, Gideon rüyanın hi-kâyesini ve yorumunu işitince, tapındı; ve İsrail ordusuna dönüp, Kalkın, dedi; çünkü RAB Midyan ordusunu elinize verdi.
16 Ve üç yüz kişiyi üç bölüğe ayırdı, ve her adamın eline bir boru koydu, boş testilerle, ve testiler içinde çıralar verdi.
17 Ve onlara, Bana bakın, dedi, ve öyle yapın; ve, işte, ben ordugâhın kenarına geldiğim zaman, vaki olacak ki, ben ne yaparsam siz de öyle yapacaksınız.
18 Ben ve benimle beraber olanların hepsi boru çalınca, ordugâhın tüm çevresinde siz de boruları çalacaksınız; ve, RAB'bin ve Gideon'un kılıcı, diyeceksiniz.
19 Böylece Gideon'la yanında olan yüz adam, orta nöbetin başlangıcında, nöbetçileri henüz koydukları zaman or-dugâhın kenarına vardılar; ve boruları çalıp ellerindeki testileri kırdılar.
20 Üç bölük de boruları çalıp testileri kırdılar, ve çıraları sol ellerinde, ve çalmak için boruları sağ ellerinde tuttular; ve, RAB'bin kılıcı, ve Gideon'un, diye bağırdılar.
21 Ve ordugâhın çevresinde her adam kendi yerinde durdu; ve tüm ordu koşuştu, ve bağırıp kaçtı.
22 Ve üç yüz boruyu çaldılar, ve RAB her adamın kılıcını arkadaşına karşı, yani tüm orduya karşı koydu; ve ordu Zerera'ya doğru, Beyt-şitta'ya kadar, Tabbat'ın yanında olan Abel-mehola sınırına kadar kaçtı.
23 Ve Naftali'den, ve Aşer'den, ve tüm Manasse'den İsrail adamları toplandı, ve Midyanîler'in ardını kovaladılar.
24 Ve Gideon tüm Efraim Dağı'na ulaklar gönderip, Midyanîler'e karşı inin, dedi, ve önlerinde Beyt-bara'ya kadar suları, Ürdün'ü alın. O zaman tüm Efraim adamları toplandı, ve Beyt-bara'ya kadar suları, Ürdün'ü aldılar.
25 Ve Midyan'ın iki reisini, Oreb'le Zeeb'i tuttular; ve Oreb'i Oreb kayasında öldürdüler, ve Zeeb'i Zeeb şarap masarasında öldürdüler, ve Midyan'ı kovaladılar; ve Oreb'le Zeeb'in başlarını, Ürdün ötesinde Gideon'a getirdiler.
