Ogünlerde İsrail'de kral yoktu; ve o günlerde Danîler oymağı oturmak için kendilerine miras arıyorlardı; çünkü o güne kadar İsrail oymakları arasında kendilerine tüm mirasları düşmemişti.
2 Ve Dan çocukları ülkeyi çaşıtlamak, ve araştırmak için, kendi boylarından, tüm sayılarından, Zora'dan ve Eştaol'dan beş adam, cesur yiğitler gönderdiler; ve onlara, Gidin, ülkeyi araştırın, dediler. Ve onlar Efraim Dağı'na, Mika'nın evine gelince, orada gecelediler.
3 Mika'nın evi yanındayken genç ada-mın, Levili'nin sesini tanıdılar; ve oraya sapıp ona dediler ki, Seni buraya kim getirdi? ve burada ne yapıyorsun? ve burada nen var?
4 Ve o onlara, Mika bana şunları yaptı, dedi, beni ücretle tuttu, ve onun kâhini oldum.
5 Ve onlar ona, Sana yalvarırız, dediler, Allah'tan sor da, üzerinde gitmekte olduğumuz yol uğurlu olacak mı bilelim.
6 Ve kâhin onlara, Esenlikle gidin, dedi; gitmekte olduğunuz yol RAB'bin önün-dedir.
7 O zaman beş adam gittiler, ve Laiş'e vardılar, ve içinde olan halkı gördüler ki kaygısız olup Saydalılar'ın âdeti üzere sakin ve emindiler; ve hiçbir işte onları sıkıştıran hüküm sahibi ülkede yoktu, ve onlar Saydalılar'dan uzaktaydılar, ve hiçbir adamla işleri yoktu.
8 Ve Zora'ya ve Eştaol'a kardeşleri yanına geldiler; ve kardeşleri onlara, Ne söylersiniz? dediler.
9 Ve onlar, Kalkın, dediler, ve onlara karşı çıkalım; çünkü ülkeyi gördük, ve, işte, çok iyidir. Hâlâ yerinizde mi duru-yorsunuz? Ülkeyi mülk olarak almak için gitmekte ve oraya girmekte tembellik etmeyin.
10 Gittiğiniz zaman kaygısız bir halkın üzerine, ve geniş bir ülkeye varacak-sınız; çünkü Allah onu ellerinize vermiştir, öyle bir yer ki dünyada olan şeylerden hiçbiri orada eksik değildir.
11 Ve oradan, Zora'dan ve Eştaol'dan, Danîler oymağından savaş silahları kuşanmış altı yüz kişi göç ettiler.
12 Ve çıkıp Yahuda'da Kiryat-yearim'de kondular; bundan dolayı bugüne dek o yere Mahane'dan denilir; işte, Kiryat-yearim'in arkasındadır.
13 Ve oradan Efraim Dağı'na geçtiler, ve Mika'nın evine geldiler.
14 O zaman Laiş ülkesini çaşıtlamak için giden beş adam cevap verip kardeşlerine dediler ki, Bu evlerde efod ve terafim, ve oyma put ve dökme put olduğunu biliyor musunuz? bunun için ne yapacağınıza şimdi siz karar verin.
15 Ve oraya saptılar, ve genç adamın, Levili'nin evine, yani Mika'nın evine gelip ona hal hatır sordular.
16 Ve Dan çocuklarından kendi savaş silahlarını kuşanmış altı yüz adam ka-pıya girilecek yerde durdular.
17 Ve ülkeyi çaşıtlamak için gitmiş olan beş adam çıkıp oraya girdiler, ve oyma sureti, ve efodla terafimi, ve dökme sureti aldılar; kâhin de savaş silahları kuşanmış altı yüz adamın yanında kapıya girilecek yerde duruyordu.
18 Ve onlar Mika'nın evine girip oyma sureti, ve efodla terafimi, ve dökme sureti getirdiler. O zaman kâhin onlara, Ne yapıyorsunuz? dedi.
19 Ve onlar ona, Sus, dediler, elini ağzının üzerine koy, ve bizimle gel, ve bize baba ve kâhin ol; bir adamın evine kâhin olman mı, yoksa İsrail'de bir boya ve bir oymağa kâhin olman mı senin için iyidir?
20 Ve kâhinin yüreği sevindi, ve efodla terafimi ve oyma sureti alıp halkın ortasında yürüdü.
21 Böylece dönüp gittiler, ve çocuklarla hayvanları ve eşyayı önlerine koydular.
22 Ve onlar Mika'nın evinden uzakla-şınca, Mika'nın evi yanındaki evlerde olan adamlar toplandı, ve Dan çocuk-larına yetiştiler.
23 Ve Dan çocuklarına seslendiler. Ve onlar yüzlerini çevirip Mika'ya, Nen var ki toplandın? dediler.
24 Ve o, Yaptığım ilahlarla kâhini alıp gittiniz, dedi, ve bana artık ne kaldı? Nasıl bana, Nen var? diyorsunuz.
25 Ve Dan çocukları ona, Sesin ara-mızda işitilmesin, dediler, yoksa canları yanmış adamlar üzerinize düşerler, ve kendi hayatını evin halkının hayatlarıyla birlikte kaybedersin.
26 Ve Dan çocukları yollarına gittiler; ve Mika onların kendisinden kuvvetli olduk-larını görünce dönüp evine gitti.
27 Ve onlar Mika'nın yapmış olduğu şeyleri, ve onun kâhinini aldılar, ve Laiş'e, sakin ve emin bir halka geldiler, ve onları kılıçtan geçirdiler; ve şehri ateşe verdiler.
28 Ve azat edici yoktu; çünkü o Sayda'dan uzaktı, ve hiçbir adamla işleri yoktu; ve Beyt-rehob yanındaki vadinin içindeydi. Ve bir şehir bina edip onda oturdular.
29 Ve İsrail'e doğmuş olan ataları Dan'ın adına göre şehrin adını Dan koydular; ama şehrin adı başlangıçta Laiş'ti.
30 Ve Dan çocukları oyma sureti kendileri için diktiler; ve ülke sürgüne götürüldüğü güne kadar Manasse oğlu Gerşom oğlu Yonatan, kendisi ve oğul-ları Dan oymağına kâhinler oldular.
31 Ve Allah'ın evi Şilo'da bulunduğu tüm günlerce kendileri için Mika'nın yapmış olduğu oyma suretini dikili tuttular.
