O ZAMAN Şimşon Gaza'ya gitti, ve orada bir fahişe görüp yanına girdi.
2 Ve Gazalılar'a, Şimşon buraya geldi, diye haber verildi. Ve etrafını aldılar, ve tüm gece şehrin kapısında ona karşı pusuya yattılar, ve, Gün ağarınca onu öldürürüz, diyerek tüm gece kımıldamadılar.
3 Ve Şimşon gece yarısına kadar yattı, ve gece yarısı kalktı, ve şehir kapısının kanatlarını ve iki sövesini tuttu, ve sürgüyle beraber onları kopardı, ve onları omuzları üzerine alıp Hebron karşısında bir tepenin başına çıkardı.
4 Ve ondan sonra vaki oldu ki, Sorek Vadisi'nde bir kadını sevdi, onun adı Delila'ydı.
5 Ve Filistliler'in beyleri kadının yanına çıkıp ona, Onu kandır, dediler, ve bak onun büyük kuvveti nededir, ve onu bağlayıp alçaltmak için neyle başa çıkabiliriz; ve biz her birimiz sana bin yüz parça gümüş veririz.
6 Ve Delila Şimşon'a, Sana yalvarırım, dedi, bana bildir, senin büyük kuvvetin nededir, ve seni alçaltmak için neyle bağlanabilirsin.
7 Ve Şimşon ona dedi ki, Eğer beni kurumamış yedi taze kirişle bağlarlarsa, o zaman zayıf olurum, ve başka bir adam gibi olurum.
8 O zaman Filistliler'in beyleri kadının yanına kurumamış yedi taze kiriş çıkar-dılar, ve onlarla Şimşon'u bağladı.
9 Şimdi iç odada kadının pusuda yatan adamları vardı. Ve kadın ona, Filistliler senin üzerine geldiler, ey Şimşon! dedi. Ve kirişleri kıtık teli ateşe dokunduğu zaman kırıldığı gibi kırdı. Böylece kuv-veti bilinmedi.
10 Ve Delila Şimşon'a, İşte, benimle eğlendin, dedi, ve bana yalanlar söyle-din; şimdi sana yalvarırım, bana bildir, neyle bağlanabilirsin?
11 Ve ona dedi ki, Eğer işte kullanılma-mış yeni iplerle beni iyice bağlarlarsa, o zaman zayıf olurum, ve başka bir adam gibi olurum.
12 Bunun için Delila yeni ipler aldı, ve onlarla Şimşon'u bağlayıp ona, Filistliler senin üzerine geldiler, ey Şimşon! dedi. Ve pusuda yatanlar iç odada oturuyor-lardı. Ve kolları üzerinden onları iplik gibi kırdı.
13 Ve Delila Şimşon'a, Şimdiye kadar benimle eğlendin, dedi, ve bana yalanlar söyledin; bana bildir, neyle bağlanabilir-sin? Ve kadına dedi ki, Eğer başımın yedi örgüsünü dokumayla beraber dokursan.
14 Ve kadın kazıkla pekiştirdi, ve ona, Filistliler senin üzerine geldiler, ey Şim-şon! dedi. Ve uykusundan uyandı, ve tezgâh kazığını, ve dokumayı kopardı.
15 Ve o ona dedi ki, Yüreğin benimle değilken nasıl, Seni seviyorum, diyor-sun? Bu üç keredir benimle eğlendin, ve büyük kuvvetin nede olduğunu bana bildirmedin.
16 Ve vaki oldu ki, sözleriyle her gün onu sıkıştırıp kendisine baş ağrısı olunca canı ölüm derecesinde daraldı.
17 Öyle ki kadına tüm yüreğini açıp ona, Başıma ustura değmemiştir, dedi; çünkü ben ana rahminden Allah'a Nezîr'im; eğer tıraş olursam, o zaman kuvvetim benden gider, ve zayıf olup başka her adam gibi olurum.
18 Ve Delila tüm yüreğini kendisine açtığını görünce haber gönderdi, ve Filistliler'in beylerini çağırıp, Bu sefer de çıkın, dedi, çünkü tüm yüreğini bana aç-tı. Ve Filistliler'in beyleri kadının yanına çıktılar, ve gümüşü ellerinde getirdiler.
19 Ve dizleri üzerinde onu uyuttu; ve bir adam çağırıp başının yedi örgü saçını tıraş ettirdi; ve onu alçaltmaya başladı, ve üzerinden kuvveti gitti.
20 Ve o, Filistliler senin üzerine geldiler, ey Şimşon! dedi. Ve uykusundan uya-nıp, Başka defalar olduğu gibi çıkar silkinirim, dedi. Ve RAB'bin kendisinden ayrılmış olduğunu bilmiyordu.
21 Ama Filistliler onu yakalayıp gözle-rini çıkardılar; ve onu Gaza'ya indirdiler, ve onu tunç zincirlerle bağladılar; ve hapishanede değirmen çeviriyordu.
22 Neyse tıraş olduktan sonra başının saçı bitmeye başladı.
23 O zaman Filistliler'in beyleri ilahları Dagon'a büyük kurban kesmek ve şenlik etmek için toplandılar; ve dediler ki, Düşmanımız Şimşon'u ilahımız bizim elimize verdi.
24 Ve halk onu görünce ilahlarını övdü-ler; çünkü dediler ki, Ülkemizi harap eden, bizden birçoklarını öldüren düşmanımızı ilahımız ellerimize verdi.
25 Ve vaki oldu ki, yürekleri sevinince, Şimşon'u çağırın da bizi eğlendirsin, dediler. Ve Şimşon'u hapishaneden çağırdılar; ve önlerinde oynadı. Ve onu direkler arasında durdurdular;
26 Ve Şimşon elinden tutan gence, Beni bırak da, evin üzerlerinde durmakta olduğu direklere dokunayım, ve onlara dayanayım, dedi.
27 Şimdi ev erkekler ve kadınlarla doluydu; ve Filistliler'in tüm beyleri oradaydılar; ve Şimşon'un oynamasını seyreden üç bin kadar erkek ve kadın damın üzerindeydiler.
28 Ve Şimşon RAB'be feryat edip, Ya Rab ALLAH, dedi, sana yalvarırım, beni hatırla, ve sana yalvarırım, ancak bu kerelik, ey Allah, beni kuvvetlendir de Filistliler'den iki gözüm için birden öç alayım.
29 Ve evin üzerinde durmakta olduğu iki orta direği Şimşon tuttu, ve onlara, sağ eliyle birine, ve sol eliyle öbürüne dayandı.
30 Ve Şimşon, Filistliler'le beraber öle-yim, dedi. Ve tüm kuvvetiyle eğildi; ve ev beylerin üzerine, ve içinde olan tüm halkın üzerine düştü. Ve kendi ölümünde öldürdüğü ölüler hayatında öldürdüğün-den fazlaydı.
31 O zaman kardeşleri ve babasının tüm evi indiler, ve onu kaldırıp çıkardılar, ve onu Zora'yla Eştaol arasında babası Manoah'ın mezarına gömdüler. Ve o İsrail'e yirmi yıl hükmetmişti.
