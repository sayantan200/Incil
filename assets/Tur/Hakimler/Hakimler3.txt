ŞİMDİ İSRAİL'İ, yani İsrail'den tüm Kenan savaşlarını bilmeyenlerin hepsini, onlarla sınasın,
2 Ancak İsrail çocukları nesillerinin, hiç olmazsa savaşları evvelden bilmeyen-lerin savaş öğrenmek bilgileri olsun, diye RAB'bin bıraktığı uluslar şunlardır:
3 Yani Filistliler'in beş beyi, ve tüm Ke-nanîler, ve Saydalılar, ve Baal-hermon Dağı'ndan Hamat'a girilecek yere kadar Lübnan Dağı'nda oturan Hivîler.
4 Ve Musa aracılığıyla atalarına emrolu-nan RAB'bin emirlerini dinleyecekler mi diye bilmek için onlarla İsrail'i sınamak üzere bırakıldılar.
5 Ve İsrail çocukları Kenanîler, Hittîler, ve Amorîler, ve Perizzîler, ve Hivîler, ve Yebusîler arasında oturdular;
6 Ve kendilerine karı olarak onların kızlarını aldılar, ve kendi kızlarını onların oğullarına verdiler, ve onların ilahlarına kulluk ettiler.
7 Ve İsrail çocukları RAB'bin gözü önün-de kötülük yaptılar, ve kendilerinin Allahı RAB'bi unuttular, ve Baalim'e ve koru-lara kulluk ettiler.
8 Bunun için RAB'bin öfkesi İsrail'e karşı alevlendi, ve onları Mezopotamya Kralı Kuşan-rişatayim'in eline sattı; ve İsrail çocukları Kuşan-rişatayim'e sekiz yıl kulluk ettiler.
9 Ve İsrail çocukları RAB'be feryat edin-ce, RAB İsrail çocukları için bir azat edici, yani Kaleb'in küçük kardeşi Kenaz oğlu Otniel'i, çıkardı, o onları azat etti.
10 Ve RAB'bin Ruhu onun üzerine geldi, ve İsrail'e hükmetti; ve cenge çıktı, ve RAB Mezopotamya Kralı Kuşan-rişa-tayim'i onun eline verdi; ve onun eli Kuşan-rişatayim'e karşı kuvvetlendi.
11 Ve ülke kırk yıl rahat etti. Ve Kenaz oğlu Otniel öldü.
12 Ve İsrail çocukları RAB'bin gözü önünde yine kötülük yaptılar; ve RAB İsrail'e karşı Moab Kralı Eglon'u güçlen-dirdi, çünkü RAB'bin gözü önünde kötülük yapmışlardı.
13 Ve Ammon ve Amalek çocuklarını yanına topladı; ve gidip İsrail'i vurdu, ve hurma ağaçları şehrini aldı.
14 Böylece İsrail çocukları Moab Kralı Eglon'a on sekiz yıl kulluk ettiler.
15 Ama İsrail çocukları RAB'be feryat edince RAB onlar için bir azat edici, solak bir adam olan Benyaminî Gera'nın oğlu Ehud'u çıkardı; ve İsrail çocukları Moab Kralı Eglon'a onun eliyle hediye gönderdiler.
16 Ama Ehud kendisi için bir arşın uzunluğunda iki ağızlı bir kama yaptı; ve onu sağ kalçası üzerine giysisi altında kuşandı.
17 Ve Moab Kralı Eglon'a hediyeyi getirdi; ve Eglon çok şişman bir adamdı.
18 Ve vaki oldu ki, hediyeyi takdim etmeyi bitirdiği zaman, hediyeyi taşıyan adamları gönderdi.
19 Ama kendisi Gilgal yanında olan taş ocaklarından geri döndü, ve, Ey kral, dedi, sana gizli bir sözüm var. Ve o, Sus, dedi. Ve yanında duranların hepsi dışarı çıktılar.
20 Ve Ehud onun yanına geldi; ve kral yazlık köşesinde yalnız başına oturuyordu. Ve Ehud, Allah'tan sana bir sözüm var, dedi. Ve kürsüsünden kalktı.
21 Ve Ehud sol elini uzatıp sağ kalçasın-dan kamayı çekti, ve onu onun karnına sapladı;
22 Ve namlunun ardından kabza da girdi; ve namlıyı yağ kapladı, öyle ki kamayı karnından çekemedi; ve kir çıktı.
23 O zaman Ehud sofaya çıkıp arkasından köşkün kapılarını kapadı, ve onları kilitledi.
24 O çıktığı zaman kralın kulları gelip baktılar, ve, işte, köşkün kapıları kilitli olduğunu görünce, Mutlaka serin köşkünde ayaklarını örtüyor, dediler.
25 Ve sıkılıncaya kadar beklediler; ve, işte, yukarı odanın kapılarını açmadı; bunun için anahtarı alıp onları açtılar; ve, işte, efendileri ölü olarak yere düşmüştü.
26 Ve onlar beklerken Ehud kaçtı, ve taş ocaklarını geçip Seiray'a kaçtı.
27 Ve vaki oldu ki, geldiği zaman Efraim Dağı'nda boru çaldı; ve İsrail çocukları kendisiyle beraber dağdan indiler, ve kendisi onların önündeydi.
28 Ve onlara, Ardımca gelin, dedi; çünkü RAB düşmanlarınızı, Moabîler'i elinize verdi. Ve onun ardınca indiler, ve Moabî-ler'e karşı Ürdün geçitlerini tuttular, ve kimseyi geçirmediler.
29 Ve o vakitte Moab'dan her biri kuv-vetli ve her biri yiğit adam olmak üzere on bin kişi kadar öldürdüler; ve hiçbir adam kaçıp kurtulmadı.
30 Böylece Moab o gün İsrail'in eli altında alçaldı. Ve ülke seksen yıl rahat etti.
31 Ve ondan sonra Anat oğlu Şamgar geldi, ve Filistliler'den altı yüz kişiyi öküz üvendiresiyle öldürdü; ve o da İsrail'i azat etti.
