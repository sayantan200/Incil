ŞİMDİ Gileadî Yeftah cesur bir yiğitti, ve bir fahişenin oğluydu; ve Yeftah'ı Gilead tevlit etti.
2 Ve Gilead'ın karısı ona oğullar doğur-du; ve karısının oğulları büyüdükleri zaman Yeftah'ı kovdular, ve ona, Baba-mızın evinde miras almayacaksın, dedi, çünkü sen başka bir kadının oğlusun.
3 O zaman Yeftah kardeşlerinden kaçtı, ve Tob ülkesinde oturdu; ve Yeftah'ın yanına yaramaz adamlar toplandı, ve kendisiyle beraber çıktılar.
4 Ve vaki oldu ki, bir zaman sonra Ammon çocukları İsrail'e karşı savaşa kalktılar.
5 Ve öyle oldu ki, Ammon çocukları İsrail'e karşı savaşa kalktıkları zaman, Gilead ihtiyarları Tob ülkesinden Yeftah'ı getirmek için gittiler;
6 Ve Yeftah'a, Gel ve bize komutan ol ki, Ammon çocuklarıyla cenkleşelim, dedi-ler.
7 Ve Yeftah Gilead ihtiyarlarına dedi ki, Siz benden nefret etmediniz mi, ve beni babamın evinden kovmadınız mı? ve şimdi sıkıntınız vaktinde niçin bana geldiniz?
8 Ve Gilead ihtiyarları Yeftah'a, Şimdi bunun için sana döndük, dediler, öyle ki, bizimle beraber gelip Ammon çocuk-larına karşı savaşasın; ve tüm Gilead ahalisine başımız olasın.
9 Ve Yeftah Gilead ihtiyarlarına dedi ki, Eğer Ammon çocuklarına karşı savaş-mak için beni eve geri getirirseniz, ve RAB benim önümde onları ele verirse, başınız mı olacağım?
10 Ve Gilead ihtiyarları Yeftah'a, Aramız-da RAB tanık olsun, dediler, eğer senin sözüne göre yapmazsak.
11 O zaman Yeftah Gilead ihtiyarlarıyla beraber gitti, ve halk onu kendilerine baş ve komutan ettiler; ve Yeftah tüm söz-lerini Mizpa'da RAB'bin önünde söyledi.
12 Ve Yeftah Ammon çocuklarının Kralı'na ulaklar gönderip dedi ki, Ara-mızda ne var ki, ülkeme karşı savaşmak için üzerime geldin?
13 Ve Ammon çocuklarının Kralı Yeftah'ın ulaklarına dedi ki, Çünkü İsrail Mısır'dan çıktığı zaman, Arnon'dan Yabbok'a kadar, ve Ürdün'e kadar benim ülkemi aldı; şimdi bunun için o toprakları barışıklıkla geri ver.
14 Ve Yeftah Ammon çocuklarının Kralına yine ulaklar gönderdi;
15 Ve ona dedi ki, Yeftah şöyle diyor: İsrail Moab ülkesini ya da Ammon çocukları ülkesini almadı;
16 Ancak Mısır'dan çıktıkları zaman İsrail Kızıldeniz'e kadar çölde yürüdü, ve Kadeş'e geldi;
17 O zaman İsrail Edom Kralı'na ulaklar gönderip, Sana yalvarırım, dedi, senin ülkenin içinden geçeyim; ama Edom Kralı dinlemedi. Ve Moab Kralı'na da gönderdi; o da istemedi; ve İsrail Kadeş'te kaldı.
18 O zaman çölde yürüdü, ve Edom ülkesiyle Moab ülkesinin etrafını dolaştı ve Moab ülkesinin doğusuna geldi, ve Arnon ötesinde kondular, ama Moab sınırı içine girmediler, çünkü Moab'ın sınırı Arnon'du.
19 Ve İsrail Amorîler Kralı, Heşbon Kralı Sihon'a ulaklar gönderdi; ve İsrail ona, Sana yalvarırız, dedi, senin ülkenin için-den yerime geçelim.
20 Ama Sihon İsrail'in kendi sınırından geçip gideceğine güvenmedi, ve Sihon tüm halkını toplayıp Yahaz'da ordugâh kurdu, ve İsrail'e karşı savaştı.
21 Ve İsrail'in Allahı RAB Sihon'u ve tüm halkını İsrail'in eline verdi, ve onları vurdular, böylece İsrail o ülkede oturan Amorîler'in tüm ülkesini, mülk olarak aldı.
22 Ve Arnon'dan Yabbok'a kadar, ve çölden Ürdün'e kadar Amorîler'in tüm sınırını mülk olarak aldılar.
23 Böylece İsrail'in Allahı RAB kendi halkı İsrail'in önünden Amorîler'i şimdi kovdu, ve sen mi onları kendine mülk edineceksin?
24 İlahın Kemoş'un mülk olarak sana verdiğini sen mülk edinmez misin? Böylece Allahımız RAB önümüzden kimi kovarsa, biz onları mülk edineceğiz.
25 Ve şimdi senin, Moab Kralı Zippor oğlu Balak'tan daha iyi bir tarafın var mı? o İsrail'le hiç çekişti mi, ya da onlara karşı hiç savaştı mı?
26 Üç yüz yıldır İsrail Heşbon'la kasaba-larında, ve Aroer'le kasabalarında, ve Ar'nın boyunda olan tüm şehirlerde otur-maktayken, niçin o zaman zarfında onları kurtarmadınız?
27 Bunun için ben sana karşı günah işlemedim, ama sen bana karşı savaş-makla bana kötülük ediyorsun; Hakim olan RAB, bugün İsrail çocukları ile Ammon çocukları arasında hükmetsin.
28 Ama Ammon çocuklarının Kralı Yeftah'ın kendisine gönderdiği sözleri dinlemedi.
29 O zaman Yeftah'ın üzerine RAB'bin Ruhu geldi, ve o Gilead'dan ve Manas-se'den geçti, ve Gilead'daki Mizpe'den geçti, ve Gilead'daki Mizpe'den Ammon çocuklarına geçti.
30 Ve Yeftah RAB'be adak adayıp dedi ki, Eğer Ammon çocuklarını mutlaka benim ellerime verecek olursan,
31 O zaman vaki olacak ki, Ammon çocuklarından esenlikle döndüğüm vakit beni karşılamak için evimin kapılarından çıkan RAB'bin olacaktır, ve onu yakmalık sunu olarak sunacağım.
32 Böylece Yeftah Ammon çocuklarına karşı savaşmak için onlara geçti; ve RAB onları kendi eline verdi.
33 Ve Aroer'den Minnit'e varıncaya kadar yirmi şehri, ve bağların ovasına kadar onları çok büyük vuruşla vurdu. Ve Ammon çocukları İsrail çocukları önünde alçaldı.
34 Ve Yeftah Mizpa'ya, kendi evine geldi; ve, işte, kızı teflerle ve rakıslarla onu karşılamaya çıktı; ve o biricik çocuğuydu; ne oğul ne kız, ondan başkası yoktu.
35 Ve vaki oldu ki, onu gördüğü zaman giysisini yırtıp dedi ki, Eyvah, kızım! belimi büktün, ve beni ezenlerden biri oldun; çünkü ben RAB'be ağzımı açtım, ve artık dönemem.
36 Ve o ona, Baba, dedi, eğer sen RAB'be ağzını açtıysan, ağzından nasıl çıktıysa bana öyle yap; mademki RAB senin düşmanlarından, yani Ammon çocuklarından senin için öç aldı.
37 Ve babasına dedi ki, Benim için bu şey yapılsın; beni iki ay bırak da dağ-larda çıkıp ineyim, ve arkadaşlarımla beraber kızlığıma ağlayayım.
38 Ve o, Git, dedi. Ve onu iki ay için gönderdi; ve arkadaşlarıyla beraber gitti, ve dağlar üzerinde kızlığına ağladı.
39 Ve vaki oldu ki, iki ay sonunda babasının yanına döndü, ve adadığı adağa göre ona yaptı; ve o erkek bilmedi. Ve İsrail'de âdet oldu ki,
40 Yıldan yıla İsrail kızları Gileadî Yeftah'ın kızı için yılda dört gün yas tutmaya giderlerdi.
