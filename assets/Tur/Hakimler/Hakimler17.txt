VE Efraim Dağı'ndan bir adam vardı, adı Mika'ydı.
2 Ve annesine dedi ki, Senden aşırılmış olan bin yüz parça gümüşten dolayı sen lanetledin, ve onu bana işittirdin, işte, o gümüş bendedir; onu ben aldım. Ve annesi dedi ki, Oğlum RAB tarafından kutsanasın.
3 Ve bin yüz parça gümüşü annesine geri verince; annesi dedi ki, Bir oyma suret ve bir dökme suret yapmak üzere gümüşü oğlum için benim elimden RAB'be tamamen adamıştım; bunun için şimdi onu sana geri vereceğim.
4 Yine de gümüşü annesine geri verdi; ve annesi iki yüz parça gümüş aldı, ve onu kuyumcuya verdi, ve onu bir oyma suret ve bir dökme suret yaptı, ve Mika'nın evindeydiler.
5 Ve Mika'nın ilahlar evi vardı, ve bir efodla terafim yaptı, ve oğullarından birini tahsis etti, ve onun kâhini oldu.
6 O günlerde İsrail'de kral yoktu; ama her adam gözünde doğru olanı yapardı.
7 Ve Beyt-lehem-yahuda'dan, Yahuda oymağından bir genç adam vardı, o Levili'ydi; ve orada misafirdi.
8 Ve o adam bulabildiği yerde misafir olmak üzere Beyt-lehem-yahuda'dan, şehirden gitti; ve yolculuk ederken Efraim Dağı'na, Mika'nın evine geldi.
9 Ve Mika ona, Nereden geliyorsun? dedi. Ve o ona, Ben Beytlehem-yahuda'dan bir Levili'yim, dedi, ve bulabildiğim yerde misafir olmak üzere gidiyorum.
10 Ve Mika ona, Benimle otur, dedi, ve bana baba ve kâhin ol, ve ben sana yılda on şekel gümüş, bir kat giysi, ve yiyeceğini veririm. Böylece Levili girdi.
11 Ve Levili o adamla oturmaya razı oldu; ve genç adam ona oğullarından biri gibi oldu.
12 Ve Mika Levili'yi tahsis etti, ve genç adam onun kâhini oldu, ve Mika'nın evindeydi.
13 O zaman Mika, Şimdi biliyorum ki RAB bana iyilik edecek, dedi, çünkü bir Levili bana kâhin oldu.
