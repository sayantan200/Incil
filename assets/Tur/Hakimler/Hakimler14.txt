VE Şimşon Timna'ya indi, ve Timna'da Filistliler'in kızlarından bir kadın gördü.
2 Ve çıktı, ve babasıyla annesine bildirip, Timna'da Filistliler'in kızlarından bir kadın gördüm, dedi; ve şimdi onu karı olarak bana alın.
3 O zaman babasıyla annesi ona dediler ki, Kardeşlerinin kızları arasında, ya da tüm halkımın arasında bir kadın yok mu ki, sünnetsiz Filistliler'den kadın almaya gidiyorsun? Ve Şimşon babasına, Onu bana al, dedi; çünkü gözüme o hoş görünüyor.
4 Ama bunun RAB'den olduğunu baba-sıyla annesi bilmediler ki, Filistliler'e kar-şı fırsat arıyordu. Çünkü o vakitte Filist-liler İsrail üzerine egemenlik sürüyordu.
5 O zaman Şimşon babası ve annesiyle beraber Timna'ya indi, ve Timna bağlarına geldiler; ve, işte, genç bir aslan kükreyip onun karşısına çıktı.
6 Ve RAB'bin Ruhu kuvvetle onun üzerine geldi, ve bir oğlağı iki parça eder gibi aslanı iki parça etti; ve elinde bir şey yoktu; ve yaptığını babasına ve annesi-ne bildirmedi.
7 Ve inip kadınla konuştu; ve Şimşon'un gözüne hoş göründü.
8 Ve bir zaman sonra kadını almak için döndü; ve aslanın leşini görmek için yoldan saptı; ve, işte, aslanın leşinde bir arı sürüsüyle bal vardı.
9 Ve ondan avuçlarına aldı, ve yürürken yiyerek gitti; ve babasıyla annesi yanına geldi, ve onlara da verdi, ve yediler; ve balı aslanın leşinden almış olduğunu onlara bildirmedi.
10 Böylece babası kadının yanına indi; ve Şimşon orada ziyafet yaptı; çünkü gençler böyle yaparlardı.
11 Ve vaki oldu ki, onu gördükleri zaman kendisiyle beraber olmak üzere otuz arkadaş aldılar.
12 Ve Şimşon onlara, Şimdi size bir bilmece söyleyeyim, dedi; ziyafetin yedi gününde onu bulup bana bildirebilirse-niz, size otuz keten giysi, ve otuz yedek giysi vereceğim;
13 Ama bana bildiremezseniz, o zaman siz bana otuz keten giysi ve otuz yedek giysi vereceksiniz. Ve onlar ona, Bilme-ceni söyle de onu işitelim, dediler.
14 Ve o onlara, Yiyenden yiyecek çıktı, dedi, ve kuvvetliden tatlı çıktı. Ve bilme-ceyi üç gün bildiremediler.
15 Ve vaki oldu ki, yedinci gün Şimşon'un karısına, Kocanı kandır da bize bilmeceyi bildirsin, dediler, yoksa seni ve babanın evini yakarız; bizi soymaya çağırdınız, öyle değil mi?
16 Ve Şimşon'un karısı onun önünde ağlayıp, Benden ancak nefret ediyor ve beni sevmiyorsun, dedi; halkımın çocuk-larına bilmece söyledin, ve bana bildir-medin. Ve ona dedi ki, İşte, babama ve anneme bildirmedim de sana mı bildire-ceğim?
17 Ve yedi gün, ziyafetin devamınca onun önünde ağladı; ve vaki oldu ki, yedinci gün kadına bildirdi, çünkü onu çok sıkıştırıyordu; ve kadın bilmeceyi halkının çocuklarına bildirdi.
18 Ve şehrin adamları, yedinci gün güneş batmadan önce Şimşon'a dediler ki, Baldan tatlı ne vardır? ve aslandan kuvvetli ne vardır? Ve o onlara, Eğer genç ineğimle çift sürmüş olmasaydınız, bilmecemi bulmazdınız, dedi.
19 Ve RAB'bin Ruhu onun üzerine geldi, ve Aşkelon'a indi, ve onlardan otuz adamı öldürdü, ve onların giysisini aldı, ve bilmeceyi bildirenlere yedek giysi verdi. Ve öfkesi alevlenip babasının evine çıktı.
20 Ama Şimşon'un karısı ona arkadaşlık eden arkadaşına verildi.
