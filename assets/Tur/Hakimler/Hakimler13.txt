VE yine İsrail çocukları RAB'bin gözü önünde kötülük yaptılar; ve RAB onları kırk yıl Filistliler'in eline verdi.
2 Ve Danîler oymağından Zoralı bir adam vardı, adı Manoah'tı; ve karısı kısır olup doğurmazdı.
3 Ve RAB'bin meleği kadına görünüp ona, Bak şimdi, dedi, sen kısırsın, ve doğurmuyorsun; ama hamile kalacaksın, ve bir oğul doğuracaksın.
4 Şimdi bunun için, sana yalvarırım, sakın şarap ve içki içme, ve hiç kirli bir şey yeme;
5 Çünkü, işte, sen hamile kalacaksın, ve bir oğul doğuracaksın; ve onun başına ustura değmeyecek; çünkü ana rahminden Allah'a Nezîr olacak; ve İsrail'i Filistliler'in elinden azat etmeye o başlayacak.
6 O zaman kadın geldi, ve kocasına söyleyip, Bana bir Allah adamı geldi, dedi, ve onun görünüşü Allah'ın meleği-nin görünüşü gibi çok heybetliydi; ama nereden olduğunu kendisinden sorma-dım, ve bana adını da bildirmedi;
7 Ama bana dedi ki, İşte, sen hamile kalacaksın, ve bir oğul doğuracaksın; ve şimdi şarap ve içki içme, ve hiçbir kirli şey yeme; çünkü çocuk ana rahminden öleceği güne kadar Allah'a Nezîr olacak.
8 O zaman Manoah RAB'be yalvarıp, Ya RAB, dedi, gönderdiğin Allah adamı bize yine gelsin, ve doğacak çocuk için ne yapacağımızı bize öğretsin.
9 Ve Allah Manoah'ın sesini işitti; ve kadın tarlada otururken Allah'ın meleği yine ona geldi; ama kocası Manoah onunla beraber değildi.
10 Ve kadın acele edip koştu, ve koca-sına bildirip, İşte, geçen gün yanıma gelen o adam bana göründü, dedi.
11 Ve Manoah kalkıp karısının ardınca gitti, ve adamın yanına gelip ona, Kadına söyleyen adam sen misin? dedi. Ve o, Ben'im, dedi.
12 Ve Manoah dedi ki, Şimdi sözlerin yerine gelsin. Çocuğu nasıl hükmede-ceğiz, ve ona nasıl yapacağız?
13 Ve RAB'bin meleği Manoah'a, Kadın kendisine söylediğim her şeyden sakın-sın, dedi.
14 Asmadan çıkan hiçbir şeyden yeme-sin, ve şarap ve içki içmesin, ve kirli bir şey yemesin; ona emrettiğim hepsini tutsun.
15 Ve Manoah RAB'bin meleğine, Sana yalvarırım, dedi, seni alıkoyalım, senin için bir oğlak hazırlayıncaya kadar.
16 Ve RAB'bin meleği Manoah'a, Beni alıkoysan bile, senin ekmeğinden yemem, dedi; ve eğer yakmalık sunu sunacaksan, onu RAB'be sunmalısın. Çünkü RAB'bin meleği olduğunu Manoah bilmedi.
17 Ve Manoah RAB'bin meleğine dedi ki, Senin adın nedir, öyle ki, sözlerin yerine gelince seni taziz edelim?
18 Ve RAB'bin meleği ona, Niçin adımı soruyorsun, madem gizlidir? dedi.
19 Böylece Manoah oğlağı ve yemelik sunuyu aldı, ve kaya üzerinde RAB'be sundu; ve melek şaşılacak bir şey yaptı; ve Manoah'la karısı bakıyorlardı.
20 Çünkü sunak üzerinden alev göğe doğru çıkarken vaki oldu ki, RAB'bin meleği sunağın aleviyle beraber çıktı; ve Manoah'la karısı bakıyorlardı; ve yüz üstü yere kapandılar.
21 Ama RAB'bin meleği bir daha Mano-ah'la karısına görünmedi. RAB'bin meleği olduğunu Manoah o zaman bildi.
22 Ve Manoah karısına, Mutlaka öleceğiz, dedi, çünkü Allah'ı gördük.
23 Ama karısı ona, Eğer RAB bizi öl-dürmek isteseydi, dedi, yakmalık sunuyu ve yemelik sunuyu elimizden almazdı; ve bize tüm bu şeyleri göstermezdi, ve bize bu vakitte bu gibi şeyler işittirmezdi.
24 Ve kadın bir oğul doğurdu, ve onun adını Şimşon koydu; ve çocuk büyüdü, ve RAB onu kutsadı.
25 Ve Zora'yla Eştaol arasında Dan or-dugâhında RAB'bin Ruhu onu harekete getirmeye başladı.
