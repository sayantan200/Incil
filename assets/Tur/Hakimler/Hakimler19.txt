VE vaki oldu ki, İsrail'de kral olmadığı o günlerde, Efraim Dağı'nın arka taraflarında misafir olan bir Levili vardı, ve Beytlehem-yahuda'dan kendisine bir cariye aldı.
2 Ve cariyesi ona karşı zina etti, ve onun yanından Beytlehem-yahuda'ya, babası-nın evine gitti, ve tam dört ay orada kaldı.
3 Ve kocası kalktı, yüreğine söyleyip kadını geri getirmek için onun ardınca gitti, ve yanında uşağıyla beraber iki eşek vardı; ve kadın onu babasının evine getirdi; ve genç kadının babası onu görünce sevinçle karşıladı.
4 Ve kaynatası, genç kadının babası, onu alıkoydu; ve üç gün onunla oturdu; ve yediler, ve içtiler, ve orada gecele-diler.
5 Ve vaki oldu ki, dördüncü gün, sabahleyin erken kalktıkları zaman, adam gitmek için kalktı; ve genç kadının babası damadına, Bir lokma ekmekle yüreğini kuvvetlendir de ondan sonra yolunuza gidin, dedi.
6 Ve oturdular, ve ikisi birlikte yediler ve içtiler; ve genç kadının babası adama, Sana yalvarırım, dedi, geceyi geçirmeye razı ol, ve yüreğin hoş olsun.
7 Ve adam gitmek için ayağa kalktı; ve kaynatası onu zorladı, ve oturup yine geceyi orada geçirdi.
8 Ve beşinci günde gitmek için sabah-leyin erken kalktı; ve genç kadının babası, Sana yalvarırım, dedi, yüreğini kuvvetlendir. Ve öğleden sonraya kadar durdular; ve ikisi yemek yediler.
9 Ve adam, cariyesi ve uşağıyla gitmek için kalktığı zaman, kaynatası, genç kadının babası, ona dedi ki, İşte, gün akşama yaklaşıyor, size yalvarırım, geceleyin; işte, gün bitmek üzeredir, geceyi burada geçir, ve yüreğin hoş olsun; ve yarın yoluna erken gidersin, ve kendi çadırına varırsın.
10 Fakat adam gecelemek istemedi, ama kalkıp gitti, ve Yebus'un karşısına vardı (o Yeruşalim'dir); ve kendisiyle beraber palanlı iki eşek vardı; cariyesi de yanındaydı.
11 Ve onlar Yebus yakınındayken gün çok inmişti; ve uşak efendisine, Sana yalvarırım, dedi, gel ve Yebusîler'in bu şehrine sapalım, ve orada geceleyelim.
12 Ve efendisi ona, İsrail çocuklarından olmayan yabancının şehrine sapmaya-cağız, dedi; ama Gibea'ya geçeceğiz.
13 Ve uşağına, Gel, dedi, bu yerlerden birine yaklaşalım; ve Gibea'da ya da Rama'da geceleriz.
14 Ve geçip gittiler; ve Benyamin'in Gibea şehrine yakınken üzerlerine güneş battı.
15 Ve Gibea'ya girip gecelemek üzere oraya saptılar; ve o girince, şehrin sokağında oturdu; çünkü gecelemek için onları evine alan adam yoktu.
16 Ve, işte, kocamış bir adam akşam-leyin kırdan, işinden geliyordu; o da Ef-raim Dağı'ndandı, ve Gibea'da misafirdi; ama o yerin ahalisi Benyaminî idiler.
17 Ve gözlerini kaldırıp şehrin sokağında yolcuyu gördü, ve kocamış adam, Nereye gidiyorsun? ve nereden geliyorsun? dedi.
18 Ve o ona, Beyt-lehem-yahuda'dan Efraim Dağı'nın yan tarafına geçiyoruz, dedi; ben oradanım, ve Beyt-lehem-yahu-da'ya gittim; ama şimdi RAB'bin evine gidiyorum; ve beni evine alan yok.
19 Halbuki eşeklerimiz için saman da var, yem de var; benim için ve cariyen için, ve kullarının yanında olan genç adam için ekmek ve şarap da var; hiçbir şey eksik değil.
20 Ve kocamış adam, Sana esenlik olsun, dedi; ama tüm ihtiyacın benim üzerimde olsun; ancak sokakta gece-leme.
21 Böylece onu evine getirdi, ve eşek-lere yem verdi; ve kendi ayaklarını yıkadılar, ve yiyip içtiler.
22 Şimdi onlar yüreklerini hoş etmekte iken, işte, şehrin adamları, bazı Belial oğulları, evi kuşatıp kapıyı çaldılar; ve kocamış adama, ev sahibine, Evine gelmiş olan o adamı çıkar da bilelim, dediler.
23 Ve adam, ev sahibi, onlara çıktı, ve kendilerine dedi ki, Hayır, kardeşlerim, size yalvarırım, böyle bir şer etmeyin; mademki bu adam benim evime geldi, bu alçaklığı yapmayın.
24 İşte, ere varmamış kızım, ve o ada-mın cariyesi; şimdi onları çıkarayım da onları alçaltın, ve gözünüzde iyi olanı onlara yapın; ama bu adama böyle bir alçaklık etmeyin.
25 Ama adamlar onu dinlemek isteme-diler; böylece adam cariyesini tuttu, ve dışarıya onlara çıkardı; ve onu bildiler, ve tüm gece sabaha kadar onu kötü kullandılar; ve şafak sökerken onu salı-verdiler.
26 O zaman kadın gün ağarırken geldi, ve efendisinin içinde bulunduğu adamın evinin kapısında ortalık aydınlanıncaya kadar düşüp kaldı.
27 Ve efendisi sabahleyin kalkıp evin kapılarını açtı, ve yoluna gitmek için çıktı; ve, işte, kadın, cariyesi, evin kapısında düşmüştü, ve elleri eşiğin üzerindeydi.
28 Ve o ona, Kalk da gidelim, dedi. Ama cevap veren yoktu. O zaman adam onu eşek üzerine aldı; ve adam kalkıp yerine gitti.
29 Ve evine gelince bir bıçak aldı, ve cariyesini tutup kemiklerine göre onu on iki parcaya ayırdı, ve onu tüm İsrail sınırlarına gönderdi.
30 Ve vaki oldu ki, her gören dedi ki, İsrail çocukları Mısır ülkesinden çıktıkları günden bugüne dek böyle bir şey olmamış ve görülmemiştir; bunun üzerine düşünün, öğütleşip söyleyin.
