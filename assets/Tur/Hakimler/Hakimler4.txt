VE, Ehud ölünce, İsrail çocukları RAB'bin gözü önünde yine kötülük yaptılar.
2 Ve RAB onları Hazor'da krallık eden Kenan Kralı Yabin'in eline sattı; ve ordu-sunun komutanı Sisera'ydı, ve kendisi Centiller'in Haroşeti'nde oturuyordu.
3 Ve İsrail çocukları RAB'be feryat etti-ler; çünkü onun dokuz yüz demir savaş arabası vardı; ve yirmi yıl İsrail çocukla-rını kuvvetle ezdi.
4 Ve o vakitte Lappidot'un karısı Pey-gamber Debora İsrail'e hükmediyordu.
5 Ve kadın Efraim Dağı'nda Rama'yla Beytel arasında Debora'nın hurma ağacı altında otururdu; ve İsrail çocukları hüküm için onun yanına çıkarlardı.
6 Ve gönderip Kedeş-naftali'den Abinoam oğlu Barak'ı çağırdı, ve ona dedi ki, İsrail'in Allahı RAB, Git, ve yanına Naftali çocuklarından ve Zebulun çocuklarından on bin kişi alarak Tabor Dağı'na çık, diye emretmedi mi?
7 Ve Yabin ordusu komutanı Sisera'yı, ve onun savaş arabalarıyla askerlerini Kişon Irmağı'na, senin yanına çekeceğim; ve onu senin eline vereceğim.
8 Ve Barak ona, Eğer benimle beraber gelirsen, dedi, ben de giderim; ama benimle beraber gelmezsen, gitmem.
9 Ve o, Mutlaka seninle beraber gide-ceğim, dedi; ancak gideceğin yolda şeref senin olmayacaktır; çünkü RAB Sisera'yı bir kadının eline satacaktır. Ve Debora kalktı, ve Barak'la beraber Kedeş'e gitti.
10 Ve Barak Zebulun'la Naftali'yi Kedeş'e çağırdı; ve onun ayaklarında on bin adamla çıktı; Debora da onunla beraber çıktı.
11 Şimdi Musa'nın kaynatası Hobab çocuklarından olan Kenî Heber, Kenîler-den ayrılmıştı, ve Kedeş yanında olan Zaanannim Ovası'na kadar çadırını kur-muştu.
12 Ve Abinoam oğlu Barak'ın Tabor Dağı'na çıktığını Sisera'ya bildirdiler.
13 Ve Sisera tüm savaş arabalarını, dokuz yüz demir arabayı, ve kendisiyle beraber olan tüm halkı Centiller'in Haro-şeti'nden Kişon Irmağı'na topladı.
14 Ve Debora Barak'a, Kalk, dedi, çünkü RAB'bin Sisera'yı senin eline verdiği gün bugündür; RAB senin önünde çıkmadı mı? Böylece Barak, ardında on bin kişi olarak Tabor Dağı'ndan indi.
15 Ve RAB Sisera'yı, ve tüm savaş ara-balarını, ve tüm ordusunu Barak'ın önünde kılıçtan geçirip bozdu; öyle ki Sisera savaş arabasından inip yaya kaçtı.
16 Ama Barak, Centiller'in Haroşeti'ne kadar, savaş arabalarının ardını ve ordunun ardını kovdu; ve Sisera'nın tüm ordusu kılıç ağzıyla düştü; ve hiçbir adam kalmadı.
17 Ama Sisera Kenî Heber'in karısı Yael'in çadırına yaya kaçtı; çünkü Hazor Kralı Yabin'le Kenî Heber evi arasında barışıklık vardı.
18 Ve Yael Sisera'yı karşılamak için çıktı, ve ona, Dön, efendim, dedi, yanı-ma dön; korkma. Ve onun yanına çadıra döndü, ve kadın onu yorganla örttü.
19 Ve o ona, Sana yalvarırım, dedi, bana biraz su ver içeyim; çünkü susadım. Ve süt tulumunu açıp ona içirdi, ve onu örttü.
20 Yine kadına, Çadırın kapısında dur, dedi, ve vaki olacak ki, eğer bir adam gelir, ve sana sorup, Burada kimse var mı? derse, Hayır, diyeceksin.
21 O zaman Heber'in karısı Yael bir çadır kazığı aldı, ve tokmağı elinde tuttu, ve yavaşça onun yanına girdi, ve kazığı şakaklarına çaktı, ve kazık yere sap-lanıncaya kadar geçti; çünkü o derin uyukuda ve dermansızdı. Böylece öldü.
22 Ve, işte, Barak Sisera'yı kovalarken Yael onu karşılamak için çıktı, ve ona, Gel de aramakta olduğun adamı sana göstereyim, dedi. Ve kadının çadırına girdiğinde, işte, Sisera ölü olarak yatı-yordu, ve kazık şakaklarındaydı.
23 Böylece o günde Allah, Kenan Kralı Yabin'i İsrail çocuklarının önünde al-çalttı.
24 Ve İsrail çocukları Kenan Kralı Yabin'i helak edinceye kadar, Kenan Kralı Yabin'e karşı onların eli gittikçe kuvvetlendi.
