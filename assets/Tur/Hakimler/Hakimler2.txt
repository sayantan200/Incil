VE RAB'bin bir meleği Gilgal'dan Bokim'e çıktı. Ve dedi ki, Sizi Mısır'dan çıkardım, ve atalarınıza ant ettiğim ülkeye sizi getirdim; ve dedim ki, Sizinle olan antlaşmamı ebediyen bozmayacağım.
2 Ve siz bu ülkenin ahalisiyle antlaşma yapmayacaksınız; sunaklarını yıkacak-sınız. Ama sözümü dinlemediniz; niçin bunu yaptınız?
3 Bundan dolayı da dedim ki, Onları önünüzden kovmayacağım; ama onlar böğrünüzde diken gibi olacaklar, ve onların ilahları size tuzak olacaklar.
4 Ve vaki oldu ki, RAB'bin meleği tüm İsrail çocuklarına bu sözleri söylediği zaman, halk seslerini yükseltip ağladılar.
5 Ve o yerin adını Bokim koydular; ve orada RAB'be kurban kestiler.
6 Ve Yeşu halkı salıverdiği zaman, İsrail çocukları ülkeyi mülk edinsinler diye her adam kendi mirasına gitti.
7 Ve Yeşu'nun tüm günlerinde, ve RAB'bin İsrail için yaptığı tüm büyük işi görmüş olup Yeşu'dan sonra sağ kalan ihtiyarların günlerinde halk RAB'be kulluk etti.
8 Ve RAB'bin kulu Nun oğlu Yeşu, yüz on yaşında olarak öldü.
9 Ve onu Gaaş Tepesi'nin kuzey tara-fında, Efraim Dağı'nda, Timnat-herest'te, mirasının sınırı içinde gömdüler.
10 Ve tüm o nesil de atalarına katıldılar; ve RAB'bi, ve İsrail için yapmış olduğu işleri bilmeyen başka bir nesil türedi.
11 Ve İsrail çocukları RAB'bin gözü önünde kötülük yaptılar, ve Baalim'e kulluk ettiler;
12 Ve kendilerini Mısır ülkesinden çıka-ran atalarının Allahı RAB'bi bıraktılar, ve etraflarında olan milletlerin ilahlarından olan başka ilahların ardınca yürüdüler, ve onlara eğildiler; ve RAB'bi öfkelendir-diler.
13 Ve RAB'bi bırakıp Baal'a ve Astarot'a kulluk ettiler.
14 Ve RAB'bin öfkesi İsrail'e karşı alevlendi, ve onları yağmacıların eline verdi, ve onları yağmaladılar; ve onları etraftaki düşmanlarına sattı, öyle ki artık düşmanlarının önünde duramadılar.
15 Her nereye çıktılarsa, RAB'bin onlara söylemiş olduğu gibi, ve RAB'bin onlara ant etmiş olduğu gibi RAB'bin eli kötülük için onlara karşıydı; ve çok sıkıldılar.
16 Yine de RAB onları yağmacıların elinden azat eden hakimler çıkardı.
17 Ve hakimlerini de dinlemediler; ama başka ilahların ardınca zina ettiler, ve onlara eğildiler; atalarının yürüdüğü yoldan çabuk saptılar; onlar RAB'bin emirlerini dinliyorlardı, ama bunlar öyle yapmadılar.
18 Ve RAB onlar için hakimler çıkardık-ça RAB hakimle beraber olup hakimin tüm günlerince onları düşmanlarının elinden azat ederdi; çünkü onları ezenler ve sıkıştıranlar yüzünden olan iniltile-rinden dolayı RAB nadim olurdu.
19 Ve vaki oldu ki, hakim öldükçe geri döndüler, ve başka ilahlara kulluk edip onlara eğilmek için onların ardınca yürümekle atalarından daha çok bozuldular; işlerinden ve inat yollarından vazgeçmediler.
20 Ve İsrail'e karşı RAB'bin öfkesi alevlendi; ve dedi ki, Mademki bu ulus atalarına emrettiğim antlaşmamı bozdular, ve sözümü dilemediler;
21 Ben de Yeşu öldüğü zaman bırakmış olduğu uluslardan hiçbirini artık önlerin-den kovmayacağım;
22 Öyle ki, atalarının tuttuğu gibi RAB'bin yolunu onda yürümek için tutacaklar mı, yoksa değil mi, diye bunlarla İsrail'i sınayayım.
23 Bunun için RAB o ulusları çabuk kovmayarak bıraktı, ve onları Yeşu'nun eline vermedi.
