1. Pavlus, ve Silvanus, ve Timoteos, Babamız Allah ve Rab İsa Mesih'te olan Selanikliler'in kilisesine:
2. Babamız Allah ve Rab İsa Mesih'ten size inayet ve selamet olsun.
3. Kardeşler, layık olduğu üzere her zaman sizin için Allah'a şükretmeye borçluyuz, çünkü imanınız büyüdükçe büyüyor, ve her birinizin diğerine olan sevgisi artıyor;
4. Öyle ki, biz kendimiz, katlandığınız tüm zulüm ve sıkıntılar karşındaki sabır ve imanınızdan ötürü Allah'ın kiliselerinde sizinle övünüyoruz;
5. Bu, Allah'ın doğru yargısının belirtisidir, öyle ki, uğrunda acı çektiğiniz Allah'ın Krallığı'na layık sayılasınız;
6. Allah'ı bilmeyenlerden ve Rabbimiz İsa Mesih'in İncil'ine itaat etmeyenlerden öç alarak
7. Rab İsa'nın, güçlü melekleriyle ateş alevinde gökten gelip göründüğünde,
8. Size sıkıntı verenlere sıkıntı vermek, ve siz sıkıntı çekenlere bizimle rahat vermek Allah indinde doğrudur;
9. Kendi kutsallarında yüceltilmeye ve inananlarda (çünkü size olan tanıklığımıza inanıldı) hayret edilmeye geldiği zaman,
10. Onlar o günde Rab'bin huzurundan ve kudretinin yüceliğinden uzaklaştırılarak sonsuz helâk cezasına çarptırılacaklar.
11. Bu nedenle de Allah'ımız sizi bu çağrıya layık saysın, ve iyiliğinin tüm arzusunu ve iman işini kudretle tamamlasın diye sizin için her zaman dua ediyoruz;
12. Öyle ki, Allah'ımızın ve Rab İsa Mesih'in inayetine göre, Rabbimiz İsa Mesih'in adı sizde yüceltilsin, ve siz de O'nda yüceltilesiniz.
