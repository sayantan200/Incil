1. Üstelik, ey kardeşler, size vaaz ettiğim, ve kabul edip onda durduğunuz İncil'i size bildiriyorum;
2. Eğer size vaaz ettiğim sözü hatırda tutarsanız, boş yere iman etmediğiniz halde, onun aracılığıyla da kurtulursunuz.
3. Çünkü her şeyden önce aldığımı size teslim ettim; nasıl ki Mesih Yazılar'a göre günahlarımız için öldü;
4. Ve gömüldü, ve Yazılar'a göre üçüncü gün dirildi;
5. Ve Kifas tarafından, sonra Onikiler tarafından görüldü;
6. Ondan sonra, bir kez beş yüzden çok kardeş tarafından görüldü; onların çoğu şimdiye dek duruyor, ama bazıları uyumuştur;
7. Ondan sonra Yakup tarafından görüldü, sonra tüm elçiler tarafından;
8. Hepsinden sonra da, vakitsiz doğmuş biri gibi olan benim tarafımdan da görüldü.
9. Çünkü ben elçilerin en küçüğüyüm, ben ki elçi çağrılmaya layık değilim, çünkü Allah'ın kilisesine zulmettim.
10. Ama neysem, Allah'ın inayeti ileyim; ve O'nun bana olan inayeti boşuna olmadı; ama onların hepsinden daha çok emek verdim; aslında ben değil, ancak benimle olan Allah'ın inayeti.
11. Onun için gerek ben, gerek onlar, böyle vaaz ediyoruz, ve böyle iman ettiniz.
12. Şimdi eğer Mesih'in ölüler arasından dirildiği vaaz ediliyorsa, aranızda bazıları nasıl ölülerin dirilişi yoktur, diyorlar?
13. Ama eğer ölülerin dirilişi yoksa, Mesih de dirilmemiştir;
14. Ve eğer Mesih dirilmemişse, o halde bizim vaaz etmemiz boş, sizin imanınız da boştur.
15. Evet, biz de Allah hakkında yalan tanıklar bulunmuş oluyoruz; çünkü Allah hakkında, Mesih'i diriltti, diye tanıklık ettik; eğer ölüler gerçekten dirilmezse, O'nu diriltmemiştir.
16. Çünkü eğer ölüler dirilmezse, o zaman Mesih diriltilmemiştir;
17. Ve eğer Mesih diriltilmemişse, sizin imanınız boştur; siz hala günahlarınızın içindesiniz.
18. O zaman Mesih'te uyumuş olanlar da mahvolmuşlardır.
19. Eğer yalnız bu yaşamda Mesih'e umut bağlamışsak, insanların hepsinden daha çok acınacak kişileriz.
20. Ama şimdi Mesih uyuyanların ilk ürünü olarak ölüler arasından dirilmiştir.
21. Zira mademki ölüm insan aracılığıyla geldi, ölülerin dirilişi de insan aracılığıyla oldu.
22. Çünkü nasıl tümü Adem'de ölüyorsa, öylece tümü Mesih'te yaşama kavuşacaktır.
23. Ama her adam kendi sırasında; Mesih ilk ürün, ondan sonra O'nun gelişinde Mesih'in olanlar.
24. Sonra, her yönetimi ve her hükümranlığı ve kudreti ortadan kaldırıp krallığı Allah'a, yani Baba'ya, teslim ettiği zaman, son gelmiş olacak.
25. Çünkü tüm düşmanları kendi ayakları altına koyuncaya dek, O'nun krallık etmesi gerekir.
26. Ortadan kaldırılacak son düşman ölümdür.
27. Çünkü tüm şeyleri O'nun ayakları altına koydu. Ama tüm şeylerin O'na bağlı kılındığını söylediği zaman, açıktır ki, tüm şeyleri O'na bağlı kılan hariçtir.
28. Ve tüm şeyler O'na bağlı kılınınca, o zaman Oğul da tüm şeyleri kendisine bağlı kılana bağlı olacaktır, öyle ki, Allah her şeyde her şey olsun.
29. Yoksa, eğer ölüler asla dirilmiyorsa, ölüler için vaftiz edilenler ne yapacak? Öyleyse neden ölüler için vaftiz ediliyorlar?
30. Biz de neden her saat tehlikede bulunuyoruz?
31. Rabbimiz Mesih İsa'da sahip olduğum sevincinizle itiraz ederim, her gün ölüyorum.
32. Eğer Efes'te vahşi hayvanlarla insanca dövüştümse, bana ne faydası var, eğer ölüler dirilmiyorsa? Yiyelim ve içelim; çünkü yarın öleceğiz.
33. Aldanmayın; kötü arkadaşlıklar iyi davranışları bozar.
34. Doğruluğa ayılın, ve günah işlemeyin; çünkü bazılarında Allah bilgisi yoktur; bunu utanasınız diye söylüyorum.
35. Ama bir adam, Ölüler nasıl dirilir? Ve ne tür bedenle gelirler? diyecek.
36. Ey akılsız, senin ektiğin şey ölmedikçe, diri edilmez;
37. Ve bir şey ektiğin zaman, oluşacak olan bedeni değil, ama belki buğdayın ya da ötekilerinden birinin çıplak tanesini ekersin;
38. Ama Allah ona dilediği gibi bir beden, ve her tohuma kendi bedenini verir.
39. Her et bedenin eti aynı değildir; ama insanların eti başka, ve hayvanların eti başka, ve balıkların eti başka, ve kuşlarınki başkadır.
40. Göksel bedenler var, dünyasal bedenler de var; ama göksel olanların görkemi başka, ve dünyasal olanlarınki başkadır;
41. Güneşin görkemi başka, ve ayın görkemi başka, ve yıldızların görkemi başkadır; çünkü görkemde yıldız yıldızdan farklıdır.
42. Ölülerin dirilişi de böyledir. Çürümede ekilir, çürümezlikte diriltilir;
43. Düşkün olarak ekilir, görkemli olarak diriltilir; zayıf olarak ekilir, güçlü olarak diriltilir;
44. Doğal bir beden olarak ekilir; ruhsal bir beden olarak diriltilir. Doğal beden var, ruhsal beden de vardır.
45. Şöyle de yazılmıştır: İlk insan Adem yaşayan can oldu; son Adem diri eden ruh oldu.
46. Fakat önce ruhsal olan değil, ama doğal olan oldu; ve ruhsal olan ondan sonra.
47. İlk adam yerden türabidir; ikinci adam gökten olan Rab'dir.
48. Topraktan olan nasılsa, topraktan olanlar da öyledir; ve göksel olan nasılsa, göksel olanlar da öyledir.
49. Ve topraktan olanın suretini taşıdığımız gibi, göksel olanın suretini de taşıyacağız.
50. Şimdi şunu söylüyorum, ey kardeşler, et ve kan Allah'ın Krallığı'nı miras alamaz; çürüme de çürümezliği miras alamaz.
51. İşte, size bir sır söylüyorum: Hepimiz uyumayacağız, ama son boruda hepimiz bir anda, bir göz kırpmasında, değiştirileceğiz;
52. Çünkü boru çalınacak, ve ölüler çürümez olarak diriltilecek, ve biz değiştirileceğiz.
53. Çünkü bu çürüyen çürümezliği giymek, ve bu ölümlü ölümsüzlüğü giymek gerektir.
54. Böylece bu çürüyen çürümezliği giymiş, ve bu ölümlü ölümsüzlüğü giymiş olunca, yazılmış olan söz o zaman yerine gelecektir: Ölüm zaferde yutuldu.
55. Ey ölüm, nerede dikenin? Ey mezar, nerede zaferin?
56. Ölümün dikeni günahtır; ve günahın gücü yasadır;
57. Ama Rabbimiz İsa Mesih aracılığıyla bize zafer veren Allah'a şükrolsun.
58. Bunun için, sevgili kardeşlerim, sizin emeğinizin Rab'de boş olmadığını bilerek, sabit, sarsılmaz, ve her zaman Rab'bin işinde artmak üzere olun.
