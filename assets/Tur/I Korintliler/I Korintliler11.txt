1. Ben Mesih'e uyduğum gibi, siz de bana uyun.
2. Şimdi, ey kardeşler, tüm şeylerde beni hatırladığınız, ve size teslim ettiğim gibi öğretileri tuttuğunuz için, sizi övüyorum.
3. Ama bilmenizi isterim ki, her erkeğin başı Mesih, ve kadının başı erkek, ve Mesih'in başı Allah'tır.
4. Başı örtülü olarak dua eden, ya da peygamberlik eden her erkek, başını küçük düşürür.
5. Ama başı örtüsüz olarak dua eden, ya da peygamberlik eden her kadın, başını küçük düşürür; çünkü tıraş edilmiş olmakla bir ve aynı şeydir.
6. Çünkü eğer kadın örtünmüyorsa, saçı da kesilsin; ama kadına saç kesmek, ya da tıraş olmak ayıp ise, örtünsün.
7. Çünkü erkek, Allah'ın sureti ve yüceliği olduğu için, başını örtmemelidir; ama kadın erkeğin yüceliğidir.
8. Çünkü erkek kadından değil, ama kadın erkektendir;
9. Ve erkek kadın için yaratılmadı, ama kadın erkek için.
10. Bunun için melekler sebebinden kadın başı üzerinde kudrete sahip olmalıdır.
11. Bununla beraber, Rab'de ne kadın erkeksiz, ne de erkek kadınsızdır.
12. Çünkü kadın erkekten olduğu gibi, böylece erkek de kadın aracılığıyladır; ama tüm şeyler Allah'tandır.
13. Siz kendi içinizde yargılayın; kadının örtüsüz Allah'a dua etmesi yakışır mı?
14. Doğa bile kendisi size öğretmez mi ki, eğer erkeğin uzun saçı varsa, kendisine ayıptır?
15. Ama eğer kadının uzun saçı varsa, kendisine yüceliktir; çünkü saçı kendisine örtü olarak verilmiştir.
16. Ama eğer bir adam çekişici olmak istiyorsa, bizim böyle bir geleneğimiz yoktur, ne de Allah'ın kiliselerinin vardır.
17. Şimdi size bildirdiğimde sizi övmem ki daha iyisi için değil, ama daha kötüsü için toplanıyorsunuz.
18. Çünkü her şeyden önce, kilisede toplandığınız zaman, aranızda ayrılıklar olduğunu işitiyorum; bir parça da buna inanıyorum.
19. Çünkü aranızda onaylananların belli olması için aranızda yanlış fikirler de olması gerekiyor.
20. Onun için bir yere toplandığınız zaman Rab'bin akşam yemeğini yemek için değildir;
21. Çünkü yemekte herkes öbüründen önce kendi akşam yemeğini alıyor, ve kimi aç kalıyor, kimi de sarhoş oluyor.
22. Ne? Yiyip içmek için evleriniz yok mu? Yoksa Allah'ın kilisesini hor mu görüyorsunuz? Ve bir şeyi olmayanları utandırıyor musunuz? Size ne diyeyim? Bunda sizi öveyim mi? Sizi övmem.
23. Çünkü size teslim ettiğimi ben Rab'den aldım: Rab İsa ele verildiği gece ekmek aldı;
24. Ve şükrettikten sonra onu kırıp, Alın yiyin, dedi; bu benim bedenimdir, sizin için kırıldı; bunu anılmam için yapın.
25. Aynı şekilde de akşam yemeğini yedikten sonra kaseyi aldı, Bu kase benim kanımda yeni antlaşmadır, dedi; bunu her içtiğinizde benim anılmam için yapın.
26. Çünkü bu ekmeği her yediğinizde ve bu kaseyi her içtiğinizde, kendisi gelinceye dek Rab'bin ölümünü ilan edersiniz.
27. Bunun için her kim layık olmayan tarzda bu ekmeği yerse, ya da Rab'bin kasesinden içerse, Rab'bin bedenine ve kanına karşı suçlu olur.
28. Ama insan kendini sınasın, ve öylece o ekmekten yesin, ve o kaseden içsin.
29. Çünkü layık olmayan tarzda yiyen ve içen, Rab'bin bedenini fark etmeden, kendine karşı yargı yer ve içer.
30. Bu nedenle içinizden birçoğu zayıf ve hastadır, birçoğu da uyuyor.
31. Zira eğer kendi kendimizi yargılasaydık, yargılanmazdık.
32. Ama yargılandığımız zaman, dünyayla birlikte mahkûm olmayalım diye, Rab tarafından terbiye ediliyoruz.
33. Bu nedenle, kardeşlerim, yemek için toplandığınız zaman, birbirinizi bekleyin.
34. Ve eğer bir adam açsa, evde yesin; öyle ki mahkûmiyet için toplanmayasınız. Ve geri kalan şeyleri geldiğim zaman tertip edeceğim.
