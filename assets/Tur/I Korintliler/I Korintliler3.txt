1. Ve ben, ey kardeşler, size ruhanilere konuşur gibi konuşamadım, ancak cismanilere, yani Mesih'te çocuklara konuşur gibi konuştum.
2. Size süt içirdim, ve katı yiyecek yedirmedim; çünkü henüz buna dayanamıyordunuz, şimdi bile dayanamazsınız.
3. Çünkü hala cismanisiniz; zira mademki aranızda kıskançlık, ve çekişme, ve bölünmeler vardır, cismani değil misiniz? Ve insanlar gibi yürümüyor musunuz?
4. Çünkü biri, Ben Pavlus'tanım, ve diğeri, Ben Apollos'tanım, diyorken; cismani değil misiniz?
5. O zaman Pavlus kim? Ve Apollos kim? Meğer hizmetkârlar ki onların aracılığıyla Rab'bin her adama verdiği gibi iman ettiniz.
6. Ben diktim, Apollos suladı; ama Allah büyüttü.
7. Böylece diken ve sulayan bir şey değildir; ama büyüten Allah.
8. Şimdi diken ve sulayan birdir; ve her adam kendi ücretini kendi emeğine göre alacaktır.
9. Çünkü biz Allah'la birlikte işleyicileriz; sizler Allah'ın tarlası, Allah'ın binasısınız.
10. Allah'ın bana verdiği inayete göre bilge bir mimar gibi temel koydum, başkası da üzerine bina ediyor. Ama her adam onun üzerine nasıl bina ettiğine dikkat etsin.
11. Çünkü hiçbir adam konulmuş olandan, yani İsa Mesih'ten başka temel koyamaz.
12. Şimdi eğer bir adam bu temel üzerine altın, gümüş, değerli taşlar, tahta, ot, kamış bina ederse;
13. Her adamın işi belli olacak; zira gün onu beyan edecektir, çünkü ateşle açıklanacaktır; ve her adamın işi ne çeşit olduğunu ateş sınayacak.
14. Eğer bir adamın onun üzerine bina ettiği iş durursa, o adam ücret alacaktır.
15. Eğer bir adamın işi yanarsa, zarar edecek; ama kendisi kurtulacak; ancak şöyle ateşten geçer gibi.
16. Allah'ın tapınağı olduğunuzu ve Allah'ın Ruh'unun sizde yaşadığını bilmez misiniz?
17. Eğer bir adam Allah'ın tapınağını bozarsa, Allah onu yıkacaktır; çünkü Allah'ın tapınağı kutsaldır, o tapınak sizsiniz.
18. Hiçbir adam kendini aldatmasın. Eğer aranızda bir adam kendini bu dünyada bilge sanıyorsa, bilge olmak için akılsız olsun.
19. Çünkü bu dünyanın bilgeliği Allah indinde akılsızlıktır. Çünkü yazılmıştır: O, bilgeleri kendi kurnazlıklarında yakalar.
20. Ve yine, Rab bilgelerin düşüncelerinin boş olduğunu bilir.
21. Bu nedenle hiçbir adam insanlarla övünmesin. Çünkü tüm şeyler sizindir.
22. Gerek Pavlus, gerek Apollos, gerek Kifas, gerek dünya, gerek yaşam, gerek ölüm, gerek şimdiki şeyler, gerek gelecek şeyler; hepsi sizindir.
23. Ve siz Mesih'insiniz, Mesih de Allah'ındır.
