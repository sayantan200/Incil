1. Sevginin ardınca koşun; ve ruhani armağanları, ama daha çok peygamberlik etmenizi gayretle isteyin.
2. Çünkü bilinmeyen dilde konuşan, insanlara değil, ama Allah'a konuşur; çünkü onu hiçbir adam anlamaz; ama ruhta sırlar söyler.
3. Ama peygamberlik eden, bina etmek, ve teşvik, ve teselli için insanlara konuşur.
4. Bilinmeyen dilde konuşan kendi kendini bina eder; ama peygamberlik eden kiliseyi bina eder.
5. Hepinizin dillerle konuşmanızı, ama daha çok peygamberlik etmenizi isterim; çünkü peygamberlik eden dillerle konuşandan daha büyüktür, meğerki kilisenin bina edilmesi için tercüme etsin.
6. Şimdi, ey kardeşler, eğer size dillerle konuşarak gelsem, eğer size ya vahiyle, ya bilgiyle, ya peygamberlikle, ya öğretiyle konuşmasam, size ne yararım olur?
7. Ve ses veren cansız şeyler bile, gerek kaval, gerek çenk, seslere fark vermese, kavalla ya da çenkle çalınan şey nasıl bilinir?
8. Çünkü boru da belirsiz ses verse, savaşa kim hazırlanır?
9. Bunun gibi eğer siz de dille açık söz söylemezseniz, söylenen şey nasıl bilinir? Çünkü havaya konuşmuş olursunuz.
10. Belki dünyada seslerin birçok çeşitleri vardır, ve hiçbiri anlamsız değildir.
11. Bunun için eğer sesin anlamını bilmezsem, ben konuşana barbar, ve konuşan bana barbar olur.
12. Böylece siz de, ruhani armağanlara gayretli olduğunuza göre, kilisenin yapıcılığında artmanızı arayın.
13. Bu nedenle, bilinmeyen dilde konuşan çeviri yapabilmek için dua etsin.
14. Çünkü eğer bilinmeyen dilde dua edersem, ruhum dua eder, ama anlayışım verimsizdir.
15. Öyleyse ne demek? Ruhla dua edeceğim, ve anlayışla da dua edeceğim; ruhla ezgiler söyleyeceğim, ve anlayışla da ezgiler söyleyeceğim.
16. Yoksa ruhla kutsadığın, avam yerini dolduran adam senin ne dediğini bilmediğinden, senin şükranına nasıl Âmin diyebilir?
17. Çünkü gerçekten sen güzel şükrediyorsun; ama diğeri bina edilmiyor.
18. Allah'ıma şükrediyorum, hepinizden daha çok dillerle konuşuyorum;
19. Ama bilinmeyen dilde on bin söz söylemektense, kilisede başkalarına da sesimle öğreteyim diye anlayışımla beş söz söylemeyi yeğ tutarım.
20. Kardeşler, anlayışta çocuk olmayın, ama şerirlikte çocuk olup anlayışta adam olun.
21. Yasada yazılmıştır: Dilleri başka ve dudakları başka adamlar aracılığıyla bu halka sesleneceğim; ve yine de beni dinlemeyecekler, diyor Rab.
22. Bundan dolayı diller, iman edenlere değil, ama iman etmeyenlere bir belirti içindir, fakat peygamberlik iman etmeyenler için değil, ama iman edenler içindir.
23. Bu nedenle eğer tüm kilise bir yere toplanır, ve hepsi dillerle konuşur, ve avamdan olanlar, ya da iman etmeyenler girerlerse, çıldırdığınızı söylemeyecekler mi?
24. Ama eğer hepsi peygamberlik eder, ve iman etmeyen, ya da avamdan olan biri girerse, hepsi tarafından ikna edilir, hepsi tarafından yargılanır;
25. Ve yüreğinin gizli şeyleri belli olur; ve böylece gerçekten Allah aranızdadır diye ikrar ederek yüz üstü kapanıp Allah'a tapınacaktır.
26. Öyleyse nasıldır, kardeşler? Toplandığınız zaman her birinizin mezmuru var, öğretisi var, dili var, vahyi var, tercümesi var. Tüm şeyler yapıcılık doğrultusunda kılınsın.
27. Eğer bir adam bilinmeyen dilde konuşuyorsa, iki ya da en çok üç kişi, ve sırayla olsun, bir kişi de çeviri yapsın;
28. Ama eğer çeviri yapacak biri yoksa, kilisede sükût etsin, ve kendi kendine ve Allah'a konuşsun.
29. İki ya da üç peygamber konuşsun, ve diğerleri ayırt etsinler.
30. Eğer başka bir oturana bir şey açıklanırsa, birincisi sussun.
31. Çünkü hepiniz birer birer peygamberlik edebilirsiniz, öyle ki, hepsi öğrensin, ve hepsi teselli edilsin;
32. Ve peygamberlerin ruhları peygamberlere bağlıdır ;
33. Çünkü Allah karışıklık değil, ama esenlik Allah'ıdır, kutsalların tüm kiliselerinde olduğu gibi.
34. Kadınlarınız kiliselerde sessiz kalsın; çünkü onların konuşmalarına izin verilmemiştir; ama onlara buyruk verildi ki, itaat altında olsunlar, yasanın da dediği gibi.
35. Ve eğer bir şey öğrenmek isterlerse, evde kendi kocalarına sorsunlar; çünkü kadınlara kilisede konuşmak ayıptır.
36. Ne demek? Allah'ın sözü sizden mi çıktı? Ya da yalnız size mi erişti?
37. Eğer bir adam peygamber, ya da ruhani olduğunu sanıyorsa, size yazdığım şeylerin Rab'bin emirleri olduğunu bilsin.
38. Ama eğer bir adam bilmezse, bilmesin.
39. Bunun için, ey kardeşler, peygamberlik etmeyi gayretle isteyin, ve dillerle konuşulmasına engel olmayın.
40. Tüm şeyler uygun ve düzenli biçimde yapılsın.
