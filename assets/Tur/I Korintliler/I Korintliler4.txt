1. Böylece, bir adam bizi Mesih'in hizmetkârları ve Allah'ın sırlarının kahyaları gibi saysın.
2. Üstelik kahyalarda aranan, bir adamın sadık bulunmasıdır.
3. Ama sizin tarafınızdan ya da insan yargısıyla yargılanmak benim için en küçük şeydir; kendi kendimi de yargılamıyorum.
4. Çünkü kendime karşı bir şey bilmiyorum; yine de bununla aklanmış değilim; ama beni yargılayan Rab'dir.
5. Bu nedenle vaktinden önce hiçbir şeyi yargılamayın, ta Rab gelinceye dek, O da karanlığın gizli şeylerini aydınlığa çıkaracak, ve yüreklerin fikirlerini belli edecek; ve o zaman her adam Allah'tan övgü alacak.
6. Ve, ey kardeşler, ben bu şeyleri sizin için kendime ve Apollos'a temsilen naklettim; öyle ki, yazılı olandan fazla insanlar hakkında düşünmemeyi bizden öğrenesiniz, ve sizden hiç kimse biri için diğerine karşı kabarmasın.
7. Çünkü kim seni başkasından farklı kılıyor? Ve almadığın neyin var? Şimdi eğer onu aldınsa, niçin onu almamış gibi övünüyorsun?
8. Şimdi toksunuz, şimdi zenginsiniz, biz olmadan krallar gibi krallık sürdünüz; ve keşke gerçekten krallık sürseydiniz de, biz de sizinle birlikte krallık etseydik.
9. Çünkü ben sanırım ki Allah, biz elçileri ölüme mahkûm olanlar gibi en geri sırada sergiledi; çünkü biz dünyaya, ve meleklere, ve insanlara seyredilecek bir şey olduk.
10. Biz Mesih'in uğruna akılsızız, ama siz Mesih'te akıllısınız; biz zayıfız, ama siz güçlüsünüz; siz onurlusunuz, ama biz aşağı görülenleriz.
11. Bu saate dek açız, ve susuzuz, ve çıplağız, ve dövülüyoruz, ve evimiz barkımız yoktur.
12. Ve kendi ellerimizle çalışıp emek veriyoruz; sövülünce iyilik diliyoruz; zulmedilince katlanıyoruz;
13. Aşağılanınca yalvarıyoruz; dünyanın süprüntüsü gibi olduk, ve bugüne dek tüm şeylerin kazıntısıyız.
14. Bu şeyleri sizi utandırmak için yazmıyorum, ama sevgili oğullarım gibi sizi uyarıyorum.
15. Çünkü Mesih'te on bin eğiticiniz olsa bile çok sayıda babanız yoktur; çünkü İncil aracılığıyla Mesih İsa'da ben sizi tevlit ettim.
16. Onun için size yalvarırım, bana uyan olun.
17. Bunun için Rab'be sadık olan sevgili oğlum Timoteos'u size gönderdim, o size, her yerde, her kilisede öğrettiğim gibi, Mesih'te olan yollarımı hatırlatacaktır.
18. Şimdi bazıları yanınıza gelmeyecekmişim gibi böbürlendiler.
19. Ama Rab isterse yakında yanınıza geleceğim, ve böbürlenenlerin sözünü değil, ama kudretini bileceğim.
20. Çünkü Allah'ın Krallığı sözde değil, ama kudrettedir.
21. Ne istiyorsunuz? Size değnekle mi geleyim, yoksa sevgi ve yumuşak ruhla mı?
