1. Aranızda fuhuş olduğu her tarafta duyuluyor, ve öyle bir fuhuş ki, Centiller arasında bile anılmaz, yani biri babasının karısını almış.
2. Ve siz böbürlendiniz, ve bundan başka, bu işi yapanın aranızdan kaldırılması için yas tutmadınız.
3. Çünkü ben bedence hazır değil, ama ruhça hazır gibi, bunu böylece işleyen hakkında hazırmışım gibi yargıladım; bu da,
4. Rabbimiz İsa Mesih'in adıyla, siz bir araya toplandığınız zaman, ve benim ruhum, Rabbimiz İsa Mesih'in kudretiyle,
5. Böyle bir kimseyi et bedenin helâk olması için Şeytan'a teslim etmektir; öyle ki, Rab İsa'nın gününde ruh kurtulsun.
6. Övünmeniz iyi değildir. Az mayanın tüm hamuru mayaladığını bilmez misiniz?
7. Bu nedenle eski mayayı silkip atın ki yeni bir hamur olasınız, mayasız olduğunuz gibi. Çünkü Fıshımız olan Mesih de bizim için kurban edilmiştir.
8. Bunun için eski mayayla, ya da kin ve şer mayasıyla değil, ama içtenliğin ve gerçeğin mayasız ekmeğiyle bayram edelim.
9. Bir mektupta size fuhuş yapanlarla karışmamanızı yazdım;
10. Yine tamamen, bu dünyanın fuhuş yapanlarıyla, ya açgözlülerle, ya gasıplarla, ya da putperestlerle değil; çünkü öyle olsa, bu dünyadan çıkmanız gerekirdi.
11. Ama şimdi size yazdım ki, eğer kardeş denilen bir adam fuhuş yapan, ya açgözlü, ya putperest, ya sövücü, ya ayyaş, ya da gasıp olursa, karışmayasınız; böyle biriyle yemek yemeyesiniz.
12. Çünkü dışarda olanları da yargılayacak neyim var? Siz içerdekileri yargılamaz mısınız?
13. Ama dışarda olanları Allah yargılar. Bu nedenle o şerir şahsı aranızdan çıkarın.
