1. Şimdi bana yazdığınız şeylere gelelim: Erkeğin kadına dokunmaması iyidir.
2. Ama fuhuştan sakınmak için her erkeğin kendi karısı, her kadının da kendi kocası olsun.
3. Koca karısına, ve böylece de karı kocasına hakkını versin.
4. Kendi bedeni üzerine karının değil, ama kocasının kudreti vardır; ve böylece de kendi bedeni üzerine kocanın değil, ama karısının kudreti vardır.
5. Kendinizi oruç ve duaya veresiniz diye, bir süre için anlaşmayla olmadıkça birbirinizi mahrum etmeyin; ve yine birleşin ki kendinizi denetleyemediğinizden dolayı Şeytan sizi denemesin.
6. Ama bunu müsaade olarak söylüyorum, ve emir olarak değil.
7. Çünkü tüm insanların benim gibi olmalarını isterdim. Ama kimi şöyle, kimi böyle, her adamın Allah'tan kendi armağanı vardır.
8. Onun için evli olmayanlara ve dul kadınlara şöyle diyorum: Benim gibi kalsalar onlar için iyidir.
9. Ama eğer kendilerini denetleyemiyorlarsa, evlensinler; çünkü evlenmek yanmaktan daha iyidir.
10. Ve evli olanlara emrediyorum, ancak ben değil, ama Rab emrediyor: Karı kocasından ayrılmasın;
11. Yok eğer ayrılırsa, kocasız kalsın, ya da kocasıyla barışsın; koca da karısını boşamasın.
12. Fakat diğerlerine Rab değil, ama ben söylüyorum: Eğer bir kardeşin iman etmeyen karısı varsa, ve kadın kendisiyle oturmaya razıysa, onu boşamasın.
13. Ve o kadın ki iman etmeyen kocası vardır, ve eğer o kendisiyle oturmaya razıysa, onu bırakmasın.
14. Çünkü iman etmeyen koca, karısının aracılığıyla kutsal kılınır, ve iman etmeyen karı, kocasının aracılığıyla kutsal kılınır; yoksa çocuklarınız o halde kirli olurdu; ama şimdi kutsaldırlar.
15. Ama eğer iman etmeyen ayrılırsa ayrılsın; kardeş ya da kız kardeş böyle durumlarda köleliğe bağlı değildir; ama Allah bizi esenliğe çağırdı.
16. Çünkü, Ey kadın, kocanı kurtaracağını ne bilirsin? Ya da, Ey koca, karını kurtaracağını ne bilirsin?
17. Ancak Allah her adama nasıl dağıttıysa, Rab herkesi nasıl çağırdıysa, öylece yürüsün. Ve tüm kiliselerde böylece buyuruyorum.
18. Bir adam sünnetliyken mi çağrıldı? Sünnetsiz olmasın. Bir kişi sünnetsizlikte mi çağrıldı? Sünnet olmasın.
19. Sünnetlilik bir şey değildir, ve sünnetsizlik bir şey değildir; ama Allah'ın emirlerinin tutulmasıdır.
20. Her adam çağrıldığı aynı çağrıda kalsın.
21. Köleyken mi çağrıldın? Sana kaygı olmasın; ama eğer özgür olabilirsen, daha çok onu kullan.
22. Çünkü köleyken Rab'de çağrılmış olan kimse, Rab'bin azatlısıdır, bunun gibi, özgürken çağrılmış olan da Mesih'in kölesidir.
23. Değer karşılığında satın alındınız; insanların köleleri olmayın.
24. Kardeşler, her adam ne durumda çağrıldıysa, Allah indinde o durumda kalsın.
25. Şimdi bakireler hakkında Rab'den emrim yoktur; ama sadık olmak için Rab'den merhamet bulmuş bir adam olarak yargımı veriyorum.
26. Öyle sanıyorum ki, şimdiki sıkıntılar nedeniyle bu iyidir, ben diyorum, adamın böyle kalması iyidir.
27. Karına bağlı mısın? Çözülmeyi arama. Karından çözülmüş müsün? Karı arama.
28. Ama eğer evlenirsen, günah işlemiş olmazsın; ve eğer bir bakire evlenirse, günah işlemiş olmaz. Ama böyle kimselerin et bedende sıkıntıları olacaktır; ama ben sizi esirgiyorum.
29. Fakat şunu söylüyorum, ey kardeşler, zaman kısadır; bundan böyle karısı olanlar karıları yokmuş gibi,
30. Ve ağlayanlar ağlamıyormuş gibi, ve sevinenler sevinmiyormuş gibi, ve satın alanlar malları yokmuş gibi,
31. Ve bu dünyayı kullananlar ifratla kullanmıyormuş gibi olsunlar; çünkü bu dünyanın hali geçip gider.
32. Ama kaygısız olmanızı istiyorum. Evli olmayan kişi, Rab'bi nasıl hoşnut etsin diye Rab'bin şeyleri için kaygı çeker;
33. Ama evli kişi, karısını nasıl hoşnut etsin diye dünya şeyleri için kaygı çeker.
34. Karı ile bakire arasında da fark vardır. Evlenmemiş olan kadın, hem bedence hem ruhça kutsal olsun diye, Rab'bin şeyleri için kaygı çeker; ama evli kadın, kocasını nasıl hoşnut etsin diye, dünya işleri için kaygı çeker.
35. Ve bunu üzerinize kement atmak için değil, ama yakışan halde olasınız, ve zihniniz dağılmayarak Rab'be dikkat edesiniz diye, sizin kendi yararınız için söylüyorum.
36. Ama bir adam bakiresine karşı haksız davrandığını sanıyorsa, eğer yaşı geçmişse, ve öyle olması gerekiyorsa, istediğini yapsın; günah işlemiş olmaz; evlensinler.
37. Ama zorunluluğu olmayarak ve kendi isteğine egemen olarak yüreğinde kararlı duran adam kendi bakiresini saklamaya yüreğinde karar vermişse, iyi eder.
38. Demek ki, evlendiren iyi eder; evlendirmeyense daha iyi eder.
39. Kadın, kocası yaşadıkça yasayla bağlıdır; ama eğer kocası ölürse, istediği kimseyle evlenmekte özgürdür; ancak Rab'de olsun.
40. Ama eğer öyle kalırsa, benim yargıma göre daha mutludur; ve sanırım bende de Allah'ın Ruh'u vardır.
