VE Musa Moab ovalarından, Eriha karşısında olan Nebo Dağı'na, Pisga'nın tepesine çıktı. Ve RAB ona ülkeyi, Dan'a kadar tüm Gilead'ı,
2 Ve tüm Naftali'yi, ve Efraim ve Manasse ülkesini, ve tüm Yahuda ülkesini, Garpdeniz'e kadar,
3 Ve güneyi, ve Zoar'a kadar hurmalık şehri olan Eriha Vadisi'nin ovasını gösterdi.
4 Ve RAB ona dedi ki, İbrahim'e, İshak'a, ve Yakup'a, Senin tohumuna vereceğim, diye ant ettiğim ülke budur; ben onu gözlerinle sana gösterdim, ama oraya geçmeyeceksin.
5 Böylece, RAB'bin sözüne göre, RAB'bin kulu Musa orada, Moab ülkesinde öldü.
6 Ve Moab ülkesinde Beyt-peor karşısındaki vadide onu gömdü; ama bugüne kadar kimse onun mezarını bilmez.
7 Ve Musa öldüğü zaman yüz yirmi yaşındaydı; gözü zayıflamadı, ve kuvveti eksilmedi.
8 Ve İsrail çocukları, Moab ovasında, otuz gün Musa için ağladılar; böylece Musa için ağlama ve yas tutma günleri tamam oldu.
9 Ve Nun oğlu Yeşu hikmet ruhuyla doluydu; çünkü Musa ellerini onun üzerine koymuştu; ve İsrail çocukları onu dinliyorlardı, ve RAB'bin Musa'ya emretmiş olduğu gibi yapıyorlardı.
10 Ve RAB'bin Mısır ülkesinde, Firavun'a, ve tüm kullarına, ve tüm ülkesine yapmak için Musa'yı gönderdiği belirtiler ve harikalarda,
11 Ve tüm İsrail'in gözü önünde Musa'nın gösterdiği tüm kuvvetli elde,
12 Ve tüm dehşette, Musa gibi RAB'bin yüz yüze bildiği bir peygamber daha İsrail'de çıkmadı.
