ŞİMDİ bunun için, ey İsrail, sana öğretmekte olduğum kuralları ve hükümleri yapmak için dinle; öyle ki, yaşayasınız, ve içeri giresiniz ve atalarınızın Allahı RAB'bin size vereceği ülkeyi mülk edinesiniz.
2 Size emretmekte olduğum söze bir şey katmayacaksınız, ve ondan eksiltmeye-ceksiniz, öyle ki, Allahınız RAB'bin, size emretmekte olduğum emirlerini tutasınız.
3 Baal-peor'dan dolayı RAB'bin yaptığı şeyi gözleriniz gördü; çünkü Baal-peor'un ardınca yürümüş olan tüm adamları Allahın RAB sizin aranızdan helak etti.
4 Ama siz, Allahınız RAB'be bağlanan-lar, hepiniz bugün sağsınız.
5 Bak, Allahım RAB'bin bana emrettiği gibi size kurallar ve hükümler öğrettim, öyle ki, mülk edinmek için girmekte olduğunuz ülkede öylece yapasınız.
6 Bunun için onları tutun ve yapın; çünkü ulusların gözünde o sizin hikmetiniz ve anlayışınızdır; onlar tüm bu kuralları işi-tecekler, ve, Gerçekten bu büyük ulus hikmetli ve anlayışlı bir halktır, diyecek-ler.
7 Çünkü kendisini her çağırdığımız zaman Allahımız RAB bize yakın olduğu gibi, Allah kendisine böyle yakın olan hangi büyük ulus vardır?
8 Ve bugün önünüze koymakta olduğum tüm bu yasa gibi o kadar adil kuralları ve hükümleri olan hangi büyük ulus vardır?
9 Ancak, gözlerinin gördüğü şeyleri unutmayasın, ve ömrünün tüm günle-rince yüreğinden ayrılmasınlar diye ken-dini sakın, ve canını iyice koru; ama onları kendi oğullarına, ve oğullarının oğullarına öğret;
10 Horeb'de Allahın RAB'bin önünde durduğun gün, ve RAB'bin bana, Bana halkı topla, ve ben sözlerimi işittire-ceğim, öyle ki, yer üzerinde sağ kaldıkları tüm günlerce benden korkmayı öğrensinler ve kendi çocuklarına öğretsinler, dediği zaman.
11 Ve siz yaklaştınız ve dağın altında durdunuz; ve dağ, göğün yüreğine kadar, karanlık, bulut, ve koyu karanlık içinde ateşle yanıyordu.
12 Ve RAB size ateşin içinden seslendi; siz sözlerin sesini işittiniz, ama bir suret görmediniz; yalnız bir ses işittiniz.
13 Ve yapasınız diye size emrettiği antlaşmasını, yani on emirleri size bildirdi; ve onları iki taş levha üzerine yazdı.
14 Ve mülk edinmek için geçeceğiniz o ülkede onları yapasınız diye size kurallar ve hükümler öğretmeyi RAB bana o vakit emretti.
15 Bunun için kendiniz çok dikkat edin; çünkü Horeb'de, ateşin içinden RAB size seslendiği gün bir suret görmediniz;
16 Öyle ki, fesada sapmayasınız, ve kendiniz için erkek ya da kadın suretinde,
17 Yerde olan bir hayvan suretinde, havada uçan kanatlı bir kuş suretinde,
18 Toprakta sürünen bir şey suretinde, yer altındaki suda olan bir balık suretinde, her hangi bir şeklin suretinde oyma suret yapmayasınız;
19 Ve öyle ki, gözlerini göğe kaldırma-yasın, ve Allahın RAB'bin tüm gök altındaki halkların hepsini hissedar ettiği güneşi ve ayı ve yıldızları, yani göğün tüm ordusunu görüp onlara saptırılmaya-sın, ve onlara eğilmeyesin, ve onlara kulluk etmeyesin.
20 Ama bugün olduğu gibi, onun mirası olan bir halk olasınız diye RAB sizi aldı, ve sizi demir eritme ocağından, yani Mısır'dan çıkardı.
21 Bundan başka sizin uğrunuza RAB bana öfkelendi, ve Ürdün'den ben geç-meyeyim, ve Allahın RAB'bin sana miras olarak vermekte olduğu o iyi ülkede ben girmeyeyim diye ant içti;
22 Ama ben bu ülkede ölmeliyim, Ürdün'den geçmemeliyim; ama siz geçe-ceksiniz, ve o iyi ülkeyi mülk edinecek-siniz.
23 Kendinizi sakının, öyle ki, Allahınız RAB'bin sizinle yaptığı antlaşmasını unutmayasınız, ve Allahın RAB'bin sana yasak ettiği bir oyma put ya da bir şeyin suretini kendiniz için yapmayasınız.
24 Çünkü Allahın RAB yiyip bitiren bir ateş, yani kıskanç bir Allah'tır.
25 Senin çocuklar, ve çocuklarının çocukları tevlit ettiğin zaman, ve sizin ülkede eskidiğiniz, ve fesada düştüğünüz, ve bir oyma put ya da bir şeyin suretini yaptığınız, ve Allah'ı öfkelendirmek için onun gözünde kötü olanı yaptığınız zaman,
26 Bugün size karşı göğü ve yeri tanık tutarım ki, mülk edinmek için Ürdün'den oraya geçmekte olduğunuz ülkenin üze-rinden mutlaka çabuk yok olacaksınız; onun üzerinde uzun zaman yaşamaya-caksınız, ama büsbütün helak olacak-sınız.
27 Ve RAB sizi uluslar arasında dağı-tacak, ve RAB'bin sizi arasına götüre-ceği uluslar içinde sayıca az bırakılacak-sınız.
28 Ve orada insan ellerinin işi olan ilah-lara, görmeyen, ve işitmeyen, ve yeme-yen ve koklamayan ağaca ve taşa kulluk edeceksiniz.
29 Ama Allahın RAB'bi oradan ararsan, onu bulacaksın, eğer tüm yüreğinle ve tüm canınla ararsan.
30 Sen sıkıntıdayken, ve tüm bu şeyler başına geldiği zaman, son günlerde Allahın RAB'be dönersen, ve onun sözünü dinlersen;
31 (Çünkü Allahın RAB merhametli bir Allah'tır;) seni bırakmaz, ve seni helak etmez, ve atalarına ant ettiği onlarla olan antlaşmasını unutmaz.
32 Çünkü şimdi Allah'ın yeryüzünde in-sanı yarattığı günden beri, senden önce olan günler hakkında, ve göğün bir ucundan öbür ucuna kadar sor, böyle büyük bir şey oldu mu, ya da böyle bir şey işitildi mi?
33 Bir halk ateş içinden söyleyen Allah'ın sesini senin gibi işitip sağ kaldı mı?
34 Ya da Allahınız RAB'bin Mısır'da senin gözlerinin önünde sizin için yaptığı şeylere göre Allah denemelerle, belir-tilerle, ve harikalarla, ve cenkle, ve kuv-vetli elle, ve uzanmış kolla, ve büyük dehşetlerle gidip başka bir ulus içinden kendisi için bir ulus almaya kalkıştı mı?
35 RAB, kendisi Allah'tır, ondan başkası yoktur bilesin diye sana bu gösterildi.
36 Seni terbiye için gökten sana sesini işittirdi; ve yer üzerinde sana büyük ateşini gösterdi; ve ateşin içinden sözlerini işittin.
37 Ve senin atalarını sevdiği için onlardan sonra onların tohumunu seçti, ve senden büyük ve kuvvetli ulusları senin önünden kovmak,
38 Onların ülkesini, bugün olduğu gibi miras olarak sana vermek üzere seni içeri getirmek için, Mısır'dan seni huzu-ruyla, büyük kudretiyle çıkardı.
39 Bunun için bugün bil, ve yüreğine koy ki, yukarıda göklerde, ve aşağıda yerde RAB, o Allah'tır; başka yoktur.
40 Bunun için, sana ve senden sonra oğullarına iyilik olsun, ve Allahın RAB'bin ebediyen sana verdiği bu toprak üze-rinde uzun yaşayasın diye bugün sana emretmekte olduğum kurallarını ve emir-lerini tutacaksın.
41 O zaman Musa Ürdün'ün beri tarafında gün doğusuna doğru üç şehir ayırdı;
42 Öyle ki, kendi komşusundan önceleri nefreti olmayıp bilmeyerek onu öldüren adam oraya kaçsın; ve bu şehirlerden birine kaçarak sağ kalsın;
43 Yani Rubenîler'in, ova bölgesinde, çöldeki Bezer'i; Gadîler'in, Gilead'da Ramot'u; ve Manassîler'in Başan'da Golan'ı.
44 Ve İsrail çocuklarının önüne Musa'nın koyduğu yasa budur;
45 Mısır'dan çıktıkları zaman Musa'nın İsrail çocuklarına söylediği tanıklıklar, ve kurallar, ve hükümler bunlardır;
46 Bunları Ürdün'ün beri yakasında, Mısır'dan çıktıkları zaman, Musa'yla İsrail çocuklarının vurmuş oldukları Heşbon'da oturan Amorîler Kralı Sihon'un ülkesinde, Beyt-peor karşı-sındaki vadide söyledi.
47 Ve mülk olarak onun ülkesini, ve Başan Kralı Og'un ülkesini, Ürdün'ün bu tarafında gün doğusuna doğru bulun-makta olan Amorîler'in iki kralının ülke-sini,
48 Arnon Irmağı kenarında olan Aroer'den ta Sion Dağı'na kadar (o Her-mon'dur),
49 Ve Ürdün'ün bu tarafında doğuya doğru ova denizine kadar Pisga pınarları altında olan tüm ovayı aldılar.
