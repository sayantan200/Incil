ŞİMDİ mülk olarak almak için geçe-ceğiniz ülkede yapmak üzere Al-lahınız RAB'bin size öğretmeyi emrettiği emirler, kurallar, ve hükümler bunlardır;
2 Öyle ki, hayatının tüm günlerinde sen, ve oğlun, ve oğlunun oğlu sana emret-tiğim onun tüm kurallarını ve emirlerini tutarak, Allahın RAB'den korkasın, ve ömrün uzun olsun.
3 Bunun için, Ey İsrail, dinle, ve bunu yapmaya dikkat et; öyle ki, sana iyilik olsun, ve atalarının Allahı RAB'bin sana vaat ettiği gibi, süt ve bal akan ülkede ziyadesiyle çoğalasınız.
4 Dinle, Ey İsrail: Allahımız RAB tek RAB'dir;
5 Ve Allahın RAB'bi tüm yüreğinle, ve tüm canınla, ve tüm kuvvetinle seve-ceksin.
6 Ve bugün sana emretmekte olduğum bu sözler senin yüreğinde olacaklar;
7 Ve onları çocuklarının zihnine iyice ko-yacaksın, ve evinde oturduğun, ve yolda yürüdüğün, ve yattığın, ve kalktığın zaman bunlar hakkında konuşacaksın.
8 Ve onları belirti olarak elinin üzerine bağlayacaksın, ve onlar gözlerinin ara-sında alın bağı olacaklar.
9 Ve onları evinin kapı söveleri üzerine, ve kapılarının üzerine yazacaksın.
10 Ve vaki olacak ki, Allahın RAB, senin bina etmediğin büyük ve iyi şehirleri, ve senin doldurmadığın tüm iyi şeylerle dolu evleri,
11 Ve senin kazmadığın kazılmış sarnıç-ları, ve senin dikmediğin bağları ve zey-tinleri sana vermek üzere, atalarına, İbrahim'e, İshak'a, ve Yakup'a ant ettiği ülkeye seni getireceği, ve yiyip doya-cağın zaman,
12 O zaman sakın, seni Mısır ülkesinden kölelik evinden çıkaran RAB'bi unutma.
13 Allahın RAB'den korkacaksın; ve ona kulluk edeceksin, ve onun adıyla ant edeceksin.
14 Etrafınızdaki ulusların ilahlarından olan başka ilahların ardınca yürümeye-ceksiniz;
15 (Çünkü aranızda olan Allahın RAB kıskanç bir Allah'tır) öyle ki, Allahın RAB'bin öfkesi sana karşı alevlenmesin, ve seni yeryüzünden helak etmesin;
16 Massa'da denediğiniz gibi Allahınız RAB'bi denemeyeceksiniz.
17 Allahınız RAB'bin sana emrettiği emirlerini, ve tanıklıklarını ve kurallarını iyice tutacaksınız.
18 Ve RAB'bin gözünde doğru ve iyi olanı yapacaksın, öyle ki, sana iyilik olsun,
19 Ve içeri girip, RAB'bin söylediği gibi tüm düşmanlarını senin önünden kov-mak için atalarına ant ettiği iyi ülkeyi mülk edinesin.
20 Ve ileride oğlun sana, Allahımız RAB-bin size emrettiği tanıklıklar, ve kurallar, ve hükümler nedir? diye sorduğunda,
21 O zaman oğluna diyeceksin ki, Biz Mısır'da Firavun'un köleleriydik; ve RAB bizi Mısır'dan kudretli elle çıkardı;
22 Ve RAB Mısır'da, gözümüzün önün-de, Firavun'un üzerinde, ve tüm evinin üzerinde, büyük ve acıklı belirtiler ve harikalar gösterdi;
23 Ve atalarımıza ant ettiği ülkeyi bize vermek üzere bizi içeri getirsin diye oradan bizi çıkardı.
24 Ve Allahımız RAB'den korkalım, tüm günler bize iyilik olsun, ve bugün olduğu gibi bizi sağ bıraksın diye, RAB tüm bu kuralları tutmayı bize emretti.
25 Ve Allahımız RAB'bin önünde tüm bu emirleri bize emrettiği gibi yapmaya dikkat edersek bizim doğruluğumuz olacaktır.
