ALLAHIN RAB, mülk olarak almak için gitmekte olduğun ülkeye seni gö-türeceği, ve senin önünden çok ulusları, Hittîler'i, ve Girgaşîler'i, ve Amorîler'i, ve Kenanîler'i, ve Perizzîler'i, ve Hivîler'i, ve Yebusîler'i, senden daha büyük ve daha kuvvetli yedi ulusu kovacağı;
2 Ve Allahın RAB onları senin önünde ele vereceği zaman, sen onları vura-caksın; onları tamamen yok edeceksin; onlarla antlaşma yapmayacaksın, ve onlara merhamet etmeyeceksin;
3 Ve onlarla hısımlık etmeyeceksin, kızını onun oğluna vermeyeceksin, ve onun kızını oğluna almayacaksın.
4 Çünkü o senin oğlunu benim ardımca yürümekten saptıracak, ve başka ilah-lara kulluk edecekler; ve RAB'bin öfkesi size karşı alevlenecek, ve seni çabuk yok edecek.
5 Ama onlara şöyle yapacaksınız: sunaklarını yıkacaksınız, ve dikili taşlarını parçalayacaksınız, ve korularını keseceksiniz, ve oyma suretlerini ateşle yakacaksınız.
6 Çünkü sen Allahın RAB'be kutsal bir halksın; Allahın RAB yeryüzünde olan tüm halklardan kendine has halk olmak üzere seni seçti,
7 RAB'bin size sevgisini koyması, ve sizi seçmesi, tüm halklardan daha çok olduğunuz için değildi; çünkü tüm halklardan azdınız;
8 Ama RAB sizi sevdiği, ve atalarınıza ettiği andı tutmak istediği için RAB sizi kudretli elle çıkardı, ve kölelik evinden, Mısır Kralı Firavun'un elinden sizi halas etti.
9 Bunun için bil ki, Allahın RAB, Allah odur, kendisini sevenler, ve emirlerini tutanlar için bin nesle kadar antlaşmayı ve merhameti koruyan,
10 Ve kendisinden nefret edenleri yok etmek için yüzlerine karşı ödeyen, sadık Allah'tır; kendisinden nefret edene öde-mekte gecikmeyecek, yüzüne karşı onu ödeyecektir.
11 Bundan dolayı yapmak için sana bugün emretmekte olduğum emirleri, ve kuralları, ve hükümleri tutacaksın.
12 Bunun için vaki olacak ki, eğer bu hükümleri dinler, ve onları tutar, ve ya-parsanız, Allahın RAB atalarına ant ettiği antlaşmayı ve merhameti senin için koruyacak;
13 Ve seni sevecek, ve seni kutsayacak, ve seni çoğaltacak; ve sana vermek üzere atalarına ant ettiği ülkede senin rahminin meyvesini, ve toprağının mey-vesini, buğdayını, ve şarabını, ve yağını, sığırlarının yavrularını, ve sürünün yavrularını, kutsayacak.
14 Tüm halklardan ziyade kutsanmış olacaksın; erkek olsun kadın olsun sizin aranızda, ve hayvanlarınız arasında kısır olmayacak.
15 Ve RAB senden her hastalığı kaldı-racak; ve Mısır'ın bildiğin kötü illetlerin-den hiçbirini senin üzerine koymayacak, ama onları tüm senden nefret edenlerin üzerine koyacak.
16 Ve Allahın RAB'bin sana teslim ede-ceği tüm halkları bitireceksin; gözün onlara acımayacak; ve onların ilahlarına kulluk etmeyeceksin; çünkü o sana tuzak olacaktır.
17 Eğer kendi yüreğinde, Bu uluslar benden çoktur; nasıl onların mülkünü alabilirim? dersen,
18 Onlardan korkmayacaksın; ama Alla-hın RAB'bin Firavun'a ve tüm Mısır'a yaptığını iyice hatırlayacaksın;
19 Gözlerinin gördüğü büyük deneme-leri, ve Allahın RAB'bin seni onlarla çıkardığı belirtileri, ve harikaları, ve kud-retli eli, ve uzanmış kolu; yüzlerinden korkmakta olduğun tüm halklara Allahın RAB böyle yapacaktır.
20 Bundan başka Allahın RAB, artaka-lanlar, ve senden saklananlar yok oluncaya kadar onların arasına eşekarısı gönderecektir.
21 Onlardan yılmayacaksın; çünkü büyük ve heybetli Allah, Allahın RAB, aranızdadır.
22 Ve Allahın RAB o ulusları senin önünden azar azar kovacak; onları çabukça bitiremezsin, yoksa senin üzerine kır hayvanı çoğalır.
23 Ama Allahın RAB onları senin eline verecek, ve onlar helak oluncaya kadar onları büyük kırgınla kıracak.
24 Ve onların krallarını senin eline verecek, ve adlarını gök altından yok edeceksin; sen onları yok edinceye ka-dar kimse senin önünde duramayacak.
25 İlahlarının oyma suretlerini ateşte yakacaksınız; onların üzerindeki gümüşe ve altına göz atmayacaksın, ve kendin için almayacaksın, yoksa onunla tuzağa tutulursun; çünkü Allahın RAB'be o iğrençtir.
26 Ve onun gibi lanetli olmayasın diye iğrençlik kendi evine getirmeyeceksin; ondan çok nefret edeceksin, ve ondan çok tiksineceksin; çünkü o lanetli şeydir.
