VE Musa tüm İsrail'i çağırdı, ve onlara, Ey İsrail, dedi, bugün size söylediğim kurallar ve hükümleri dinleyin, öyle ki, onları öğrenesiniz, ve onları yapmak için dikkat edesiniz.
2 Allahımız RAB Horeb'de bizimle bir antlaşma yaptı.
3 RAB bu antlaşmayı atalarımızla değil, bizimle yaptı, biz ki, bugün hepimiz burada hayattayız.
4 RAB dağda ateşin içinden sizinle yüz yüze konuşup
5 (O vakitte RAB'bin sözünü size bil-dirmek için ben RAB'le sizin aranızda duruyordum; çünkü ateşten dolayı kor-kuyordunuz ve dağa çıkmadınız) dedi ki,
6 Seni Mısır ülkesinden, esirlik evin-den çıkaran Allahın RAB ben'im.
7 Karşımda başka ilahların olmayacak.
8 Kendin için oyma suret, yukarıda gökte olanın, ya da aşağıda yerde olanın, ya da yerin altında sularda olanın hiç suretini yapmayacaksın;
9 Onlara eğilmeyeceksin, ve onlara kul-luk etmeyeceksin; çünkü ben, senin Allahın RAB, benden nefret edenlerden babalar günahını çocuklar üzerinde, üçüncü ve dördüncü nesil üzerinde arayan,
10 Ve beni seven ve emirlerimi tutan-ların binlercesine merhamet eden kıskanç bir Allah'ım.
11 Allahın RAB'bin adını boş yere ağza almayacaksın; çünkü RAB kendi adını boş yere ağza alanı suçsuz tutmaya-caktır.
12 Şabat gününü kutsal kılmak için, Allahın RAB sana emrettiği gibi onu tut.
13 Altı gün işleyeceksin ve tüm işini yapacaksın;
14 Ama yedinci gün Allahın RAB'bin Şabatı'dır; onda sen, ve oğlun, ve kızın, ve kölen, ve cariyen, ve öküzün, ve eşeğin, ve hiçbir hayvanın, ve kapıların-da olan garibin, hiçbir iş yapmayacak-sınız; öyle ki, kölen ve cariyen, senin gibi dinlensinler.
15 Ve Mısır ülkesinde köle olduğunu ve Allahın RAB'bin seni oradan kudretli elle ve uzanmış kolla çıkardığını hatırlaya-caksın; bunun için Allahın RAB Şabat gününü tutmayı sana emretti.
16 Allahın RAB'bin sana emrettiği gibi babana ve annene hürmet et; öyle ki, ömrün uzun olsun, ve Allahın RAB'bin sana vermekte olduğu ülkede sana iyilik olsun:
17 Öldürmeyeceksin.
18 Ve zina etmeyeceksin.
19 Ve çalmayacaksın.
20 Ve komşuna karşı yalan tanıklık etmeyeceksin.
21 Ve komşunun karısına göz atmaya-caksın; ve komşunun evine, tarlasına ve kölesine, ve cariyesine, ve öküzüne, ve eşeğine, ve komşunun hiçbir şeyine tamah etmeyeceksin.
22 RAB bu sözleri tüm topluluğunuza, dağda ateşin, bulutun, ve koyu karan-lığın içinden, büyük sesle söyledi; ve başka bir şey demedi. Ve bunları iki taş levha üzerine yazdı, ve onları bana verdi.
23 Ve vaki oldu ki, dağ ateşle yanarken karanlığın içinden sesi işittiğiniz zaman oymaklarınızın tüm reisleri ve ihtiyarları-nız bana yaklaştınız;
24 Ve, İşte, dediniz, Allahımız RAB bize yüceliğini ve büyüklüğünü gösterdi, ve onun sesini ateşin içinden işittik; Allah'ın insanla söyleştiğini, ve insanın sağ kal-dığını bugün gördük.
25 Şimdi bunun için niçin ölelim? çünkü bu büyük ateş bizi yiyip bitirecek; eğer Allahımız RAB'bin sesini bir daha biz işitirsek, o zaman öleceğiz.
26 Çünkü ateşin içinden söyleyen, yaşa-yan Allah'ın sesini bizim işittiğimiz gibi işitip sağ kalan tüm etbedenlerden kim var?
27 Sen yaklaş, ve Allahımız RAB'bin tüm söyleyeceğini sen dinle; ve Allahımız RAB'bin sana tüm söyleyeceğini sen bize söyle; ve onu dinleyeceğiz, ve onu yapacağız.
28 Ve bana söylediğiniz zaman, RAB sözlerinizin sesini işitti; ve RAB bana, Bu halkın sana söyledikleri sözlerin sesini işittim, dedi; tüm söylediklerini iyi söyle-diler.
29 Keşke onlarda öyle bir yürek olsaydı, öyle ki, kendilerine ve ebediyen çocukla-rına iyilik olsun diye benden korksunlar, ve daima emirlerimin hepsini tutsunlar!
30 Git onlara, Çadırlarınıza dönün, de.
31 Ama sana gelince, sen burada yanımda dur, ve onlara öğreteceğin tüm emirleri, ve kuralları, ve hükümleri sana söyleyeceğim, öyle ki, mülk edinmek için kendilerine vermekte olduğum ülkede onları yapsınlar.
32 Bunun için Allahınız RAB'bin size em-rettiği gibi yapmaya dikkat edeceksiniz; sağa veya sola sapmayacaksınız.
33 Allahınız RAB'bin size emrettiği yolların hepsinde yürüyeceksiniz, öyle ki, sağ kalasınız, ve size iyilik olsun, ve mülk olarak alacağınız ülkede uzun zaman yaşayasınız.
