ALLAHIN RAB'bin ülkelerini sana ver-mekte olduğu ulusları, Allahın RAB attığı zaman, ve onların mülkünü aldığın, ve onların şehirlerinde, ve evlerinde oturduğun zaman;
2 Allahın RAB'bin mülk edinmek için sana vermekte olduğu ülkenin ortasında kendin için üç şehir ayıracaksın.
3 Kendin için yolu hazırlayacaksın, ve Allahın RAB'bin sana miras olarak ver-diği ülkenin sınırını üçe böleceksin, öyle ki, her adam öldüren oraya kaçsın.
4 Ve sağ kalmak için oraya kaçacak adam öldüren hakkında yapılacak olan şudur: komşusundan geçmişte nefreti olmayıp onu bilmeyerek vuran adam;
5 Mesela, komşusuyla odun kesmek için ormana gider, ve eli ağacı kesmek için baltayla vurur, ve demir saptan çıkıp komşusuna değer, ve ölürse; o, bu şehirlerden birine kaçacak, ve sağ kala-caktır;
6 Yoksa kan öcünü alan, yüreği kız-gınken, adam öldürenin ardını kovalar, ve yol uzun olduğu için ona yetişir, ve öldürdüğü adamdan geçmişte nefreti olmadığından dolayı ölüme müstahak değilken onu öldürür.
7 Bunun için sana, Kendin için üç şehir ayıracaksın, diye emrediyorum.
8 Ve Allahın RAB'bi sevmek, ve daima onun yollarında yürümek üzere bugün sana emretmekte olduğum tüm bu emir-leri yapmak için tutarsan,
9 Eğer Allahın RAB atalarına ant ettiği gibi senin sınırını genişletirse, ve ata-larına vermeyi vaat ettiği tüm ülkeyi sana verirse, o zaman kendin için bu üç şehir üzerine üç daha katacaksın;
10 Öyle ki, Allahın RAB'bin miras olarak sana vermekte olduğu ülkenin içinde suçsuz kan dökülmesin, ve böylece senin üzerine kan olmasın.
11 Ama eğer bir adam komşusundan nefret eder, ve pusuda onu beklerse, ve onun üzerine kalkıp onu vurursa, ki o ölür, ve bu şehirlerden birine kaçarsa;
12 O zaman kendi şehrinin ihtiyarları gönderip onu oradan alacak, ve ölsün diye kendisini kan öcünü alanın eline verecekler.
13 Gözün ona acımayacaktır, ama sana iyilik olsun diye suçsuz kanı İsrail'den kaldıracaksın.
14 Allahın RAB'bin mülk edinmek için sana vermekte olduğu ülkede alacağın mirasında, eski zaman adamlarının koy-muş oldukları komşunun sınırının yerini değiştirmeyeceksin.
15 Bir adama karşı işlediği her türlü günahta, her türlü fesat, ya da günah için bir tanık kalkmayacak; iki tanığın sözüyle, veya üç tanığın sözüyle bir şey sabit olacaktır.
16 Eğer bir adama karşı kötülük hak-kında tanıklık etmek üzere, ona karşı yalancı bir tanık kalkarsa,
17 O zaman aralarında dava olan iki adam, RAB'bin önünde, o günlerde olan kâhinler ve hakimlerin önünde dura-caklar;
18 Ve hakimler iyice araştıracaklar; ve, işte, eğer tanık yalancı tanıksa, ve kar-deşine karşı yalan yere tanıklık etmişse,
19 O zaman kardeşine yapmayı düşün-düğü neyse kendisine yapacaksınız; ve aranızdan kötülüğü kaldıracaksın.
20 Ve artakalanlar işitip korkacak, ve artık bir daha aranızda böyle bir kötülük yapmayacaklar.
21 Ve gözün acımayacak; hayat yerine hayat, göz yerine göz, diş yerine diş el yerine el, ayak yerine ayak.
