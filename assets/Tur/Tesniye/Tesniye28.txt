VE vaki olacak ki, eğer bugün sana emretmekte olduğum Allahın RAB'bin tüm emirlerini tutup yapmak için, onun sözünü iyice dinlersen, Allahın RAB seni yeryüzünün tüm uluslarından üstün kılacaktır;
2 Ve eğer Allahın RAB'bin sözünü dinler-sen, tüm bu bereketler senin üzerine gelecek, ve sana erişecek.
3 Şehirde bereketli olacaksın, ve kırda bereketli olacaksın.
4 Bedeninin meyvesi, ve toprağının meyvesi, ve hayvanlarının meyvesi, ve sığırlarının yavruları, ve sürülerinin yav-ruları bereketli olacak.
5 Sepetin ve teknen bereketli olacak.
6 Girdiğin zaman bereketli olacaksın, ve çıktığın zaman bereketli olacaksın.
7 Sana karşı ayaklanan düşmanlarını, RAB senin yüzünün önünde kırdıracak; sana karşı bir yoldan çıkacaklar, ve senin önünde yedi yoldan kaçacaklar.
8 Ambarlarında, ve elini attığın her şey-de RAB senin üzerine bereketi emrede-cektir; ve Allahın RAB sana vermekte olduğu ülkede seni kutsayacaktır.
9 Eğer Allahın RAB'bin emirlerini tutar-san, ve onun yollarında yürürsen, RAB sana ant ettiği gibi kendisi için kutsal halk olarak seni sabit kılacaktır.
10 Ve yerin tüm halkları, RAB'bin adıyla senin çağrılmakta olduğunu görecekler; ve senden korkacaklar.
11 Ve sana vermek için RAB'bin atala-rına ant ettiği ülkede, RAB bedeninin meyvesinde, ve hayvanlarının meyve-sinde, ve toprağının meyvesinde, mallar-da sana bolluk verecek.
12 Senin ülkenin yağmurunu vaktinde vermek, ve elinin her işini kutsamak için, RAB göğü, kendi iyi hazinesini sana açacak; ve çok uluslara ödünç vere-ceksin, ve sen ödünç almayacaksın.
13 Ve eğer bugün sana emretmekte olduğum Allahın RAB'bin emirlerini tut-mak ve yapmak için onları dinlersen,
14 Ve başka ilahlara kulluk etmek için onların ardınca yürümek üzere bugün sana emretmekte olduğum tüm sözler-den sağa ve sola sapmazsan, RAB seni kuyruk değil baş edecek; ve ancak üstün olacaksın, ve alt olmayacaksın.
15 Ama vaki olacak ki, bugün sana emretmekte olduğum Allahın RAB'bin tüm emirlerini ve kurallarını tutup yap-mak üzere onun sözünü dinlemezsen, tüm şu lanetler senin üzerine gelecek, ve sana erişecek.
16 Şehirde lanetli olacaksın, ve kırda lanetli olacaksın.
17 Senin sepetin ve teknen lanetli olacak.
18 Bedeninin meyvesi, ve toprağının meyvesi, sığırlarının yavruları, ve sürü-lerinin yavruları lanetli olacak.
19 Girdiğin zaman lanetli olacaksın, ve çıktığın zaman lanetli olacaksın.
20 Kötü işlerinle beni bıraktığın için, sen helak oluncaya kadar, ve sen çabucak yok oluncaya kadar yapmak için el attığın her işte RAB senin üzerine lanet, şaşkınlık, ve tekdir gönderecektir.
21 Mülk edinmek için gitmekte olduğun ülke üzerinden seni bitirinceye kadar, RAB sana vebayı bağlayacak.
22 RAB veremle, ve sıtmayla, ve ilti-hapla, ve yakıcı sıcaklıkla, ve kılıçla, ve samyeliyle, ve küfle seni vuracak; ve sen yok oluncaya kadar bunlar seni kovala-yacak.
23 Ve başının üzerinde olan göğün tunç, ve senin altında olan yer demir olacak.
24 RAB senin ülkenin yağmurunu toz ve kum edecek; sen helak oluncaya kadar gökten senin üzerine inecek.
25 RAB seni düşmanlarının önünde kır-dıracak; onlara karşı bir yoldan çıkacak-sın ve onların önünde yedi yoldan ka-çacaksın; ve dünyanın tüm krallıklarında serseri olacaksın.
26 Ve leşin tüm hava kuşlarına, ve yerin yabanıl hayvanlarına yem olacak; ve onları kaçıran olmayacak.
27 RAB seni şifa bulamayacağın Mısır çıbanıyla, ve urlarla, ve uyuzla, ve kaşıntıyla vuracak.
28 RAB seni çılgınlıkla, ve körlükle, ve yürek şaşkınlığıyla vuracak;
29 Ve kör adam nasıl karanlıkta el yor-damıyla yürürse, sen de öğle vakti el yordamıyla yürüyeceksin, ve yollarında başarılı olmayacaksın; ve ancak daima sıkıştırılmış ve soyulmuş olacaksın, ve seni hiçbir adam kurtarmayacak.
30 Bir kadına nişanlanacaksın, ve onun-la başka bir adam yatacak; ev yapa-caksın ve onda oturmayacaksın; bağ dikeceksin, ve üzümlerini devşirmeye-ceksin.
31 Gözünün önünde öküzün boğazla-nacak, ve ondan yemeyeceksin; eşeğin senin önünden zorla alınacak, ve sana geri getirilmeyecek; davarın düşmanları-na verilecek, ve senin için kurtaran olmayacak.
32 Oğulların ve kızların başka bir halkın eline verilecek; ve gözlerin bakacak ve tüm gün onları özleyerek sönecekler; ve senin elinde bir kuvvet olmayacak.
33 Toprağının meyvesini ve tüm emeğini bilmediğin bir halk yiyecek; ve ancak daima sıkıştırılacaksın, ve ezileceksin;
34 Şöyle ki, gözlerinin gördüğü şeyler-den dolayı deli olacaksın.
35 Dizlerinde ve bacaklarında ayağının tabanından tepeye kadar, RAB seni şifa bulamayacağın kötü çıbanla vuracak.
36 RAB seni, ve kendi üzerine koya-cağın kralını senin ve atalarının bil-mediği bir ulusa sürecek; ve orada ağaç ve taş, başka ilahlara kulluk edeceksin.
37 Ve RAB'bin seni süreceği tüm uluslar arasında şaşılacak bir şey, mesel ve eğlence olacaksın.
38 Tarlaya çok tohum götüreceksin, ve az devşireceksin; çünkü onu çekirge yiyip bitirecek.
39 Bağlar dikeceksin, ve timar edecek-sin, ama şarap içmeyeceksin, üzüm de devşirmeyeceksin; çünkü onları kurt yiyecek.
40 Tüm sınırlarında zeytin ağaçların ola-cak, ama yağ sürünmeyeceksin; çünkü senin zeytin ağacın meyvesini dökecek.
41 Oğullar ve kızlar tevlit edeceksin, ama onlardan zevk almayacaksın; çünkü esirliğe gidecekler.
42 Ağaçlarının hepsini, ve toprağının meyvesini çekirge yiyip bitirecek.
43 Aranızda olan garip sana üstün oldukça üstün olacak, ve sen aşağı indikçe aşağı ineceksin.
44 O sana ödünç verecek, ve sen ona ödünç vermeyeceksin; o baş olacak, ve sen kuyruk olacaksın.
45 Üstelik tüm bu lanetler senin üzerine gelecek, ve sen helak oluncaya kadar seni kovalayıp sana yetişecek; çünkü sana emrettiği emirlerini ve kurallarını tutmak için Allahın RAB'bin sözünü din-lemedin;
46 Ve bunlar senin üzerinde, ve ebe-diyen senin tohumunun üzerinde bir belirti ve harika olacak.
47 Çünkü her şeyin bolluğu için Allahın RAB'be sevinçle, ve yürek meserretiyle kulluk etmedin;
48 Bunun için, RAB'bin sana karşı gön-dereceği düşmanlarına, açlıkta, ve susuzlukta, ve çıplaklıkta, ve her türlü yoklukta kulluk edeceksin; ve seni helak edinceye kadar boynunun üzerine demir boyunduruk vuracaktır.
49 RAB uzaktan, dünyanın ucundan bir ulusu, dilini anlamayacağın bir ulusu kar-tal uçar gibi senin üzerine getirecek;
50 Kocamış olanın şahsına itibar etme-yen, ve çocuklara lütfetmeyen, sert yüzlü bir ulus,
51 Ve, sen helak oluncaya kadar, hay-vanlarının meyvesini, ve toprağının mey-vesini yiyecek; ve seni helak edinceye kadar sana buğday, şarap ve yağ, sığır-larının yavrularını, ve koyunlarının yav-rularını bırakmayacaktır.
52 Ve tüm ülkende güvenmiş olduğun yüksek ve dayanıklı duvarların düşün-ceye kadar seni tüm kapılarında kuşa-tacaktır; ve Allahın RAB'bin sana verdiği ülkende, seni tüm kapılarında kuşata-caktır.
53 Ve düşmanların seni sıkıştıracağı kuşatmada ve sıkıntıda bedeninin mey-vesini, Allahın RAB'bin sana verdiği oğullarının ve kızlarının etini, yiyeceksin;
54 Şöyle ki, aranızda olan nazik ve çok zarif adamın gözü, kardeşine karşı, ve koynundaki karısına karşı, ve bırakacak çocuklarının artakalanlarına karşı kötü olacak;
55 Şöyle ki, düşmanın seni tüm kapı-larında sıkıştıracağı muhasarada ve sıkıntıda hiçbir şey kalmadığı için kendisinin yemekte olduğu çocuklarının etinen onlardan birine vermeyecek.
56 Nazikliğinden ve zarifliğinden dolayı ayağının tabanını yere koymaya alış-mamış olan zarif ve nazik kadının gözü koynundaki kocasına karşı, ve oğluna karşı, ve kızına karşı,
57 Ve ayakları arasından çıkan çocuğa karşı, ve doğuracağı çocuklara karşı kötü olacak; çünkü düşmanın seni kapılarında sıkıştıracağı muhasara ve sıkıntıda, her türlü yokluktan dolayı onları gizlice yiyecek.
58 Bu izzetli ve heybetli ALLAHIN RAB adından korkasın diye, bu kitapta yazıl-mış olan bu yasanın tüm sözlerini yap-mak üzere tutmazsan;
59 O zaman RAB senin belalarını, ve soyunun belalarını şaşılacak bir şey, büyük ve devamlı belalar, ve kötü ve devamlı hastalıklar edecek.
60 Üstelik korkmuş olduğun Mısır'ın tüm hastalıklarını senin üzerine getirecek; ve sana yapışacaklar.
61 Sen helak oluncaya kadar, RAB bu yasa kitabında yazılmamış olan her has-talığı, ve her belayı da senin üzerine getirecek.
62 Ve sayıca az bırakılacaksınız, halbuki çoklukça göğün yıldızları gibiydiniz; çün-kü Allahın RAB'bin sesinе itaat etmek istemediniz.
63 Ve vaki olacak ki, size iyilik etmekte ve sizi çoğaltmakta olduğundan dolayı RAB nasıl sevindiyse, sizi helak edeceği ve sizi yok edeceği için de öylece sevinecektir; ve siz mülk edinmek için girmekte olduğunuz ülkenin üzerinden koparılacaksınız.
64 Ve RAB seni, yeryüzünün bir ucun-dan öbür ucuna kadar tüm uluslar ara-sında dağıtacak; ve orada, ağaca ve taşa, senin atalarının bilmediği başka ilahlara kulluk edeceksin.
65 Ve o uluslar arasında rahat bulmaya-caksın, ve ayağının tabanı için dinlenme yeri olmayacak; ama RAB sana orada titreyen yürek, ve göz sönüklüğü, ve zihin elemini verecek;
66 Ve önünde hayatın sallantıda olacak; ve gece gündüz korkacaksın, hayatın-dan emin olmayacaksın.
67 Yüreğini dolduran korkudan, ve göz-lerinin gördüğü şeylerden dolayı, sabahleyin, Keşke akşam olaydı! diye-ceksin, ve akşamleyin, Keşke sabah olaydı! diyeceksin.
68 Ve sana, Artık bir daha onu görme-yeceksin, dediğim yoldan, RAB seni gemilerle yine Mısır'a getirecek; ve orada kendiniz köle ve cariye olarak düşmanlarınıza satılacaksınız, ve hiçbir adam sizi satın almayacak.
