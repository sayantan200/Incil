EĞER aranızda bir peygamber, ya da düş gören biri çıkarsa, ve sana bir harika ya da bir belirti verirse,
2 Ve, Bilmediğiniz başka ilahların ardın-ca yürüyelim ve onlara kulluk edelim, diye hakkında söylediği belirti ya da harika vaki olursa;
3 O peygamberin ya da düş görenin sözlerini dinlemeyeceksiniz; çünkü Allahınız RAB'bi tüm yüreğinizle, ve tüm canınızla seviyor musunuz diye bilmek için Allahınız RAB sizi sınamaktadır.
4 Allahınız RAB'bin ardınca yürüyecek-siniz, ve ondan korkacaksınız, ve onun emirlerini tutacaksınız, ve onun sözünü dinleyeceksiniz, ve ona kulluk edeceksi-niz, ve ona yapışacaksınız.
5 Ve o peygamber, ya da o düş gören öldürülecek; çünkü Allahın RAB'bin size yürümeyi emrettiği yoldan sizi çekmek için, sizi Mısır ülkesinden çıkaran, ve sizi kölelik evinden halas eden Allahınız RAB'den saptırmak için konuşmuştur. Böylece aranızdan kötülüğü atacaksınız.
6 Eğer kardeşin, annenin oğlu, ya da kendi oğlun, ya da kendi kızın, ya da koynundaki karın, ya da canın gibi olan dostun, seni gizlice baştan çıkarmak için, senin ve atalarının bilmediğiniz,
7 Etrafınızdaki, dünyanın bir ucundan öbür ucuna kadar, sana yakın ya da senden uzak olan ulusların ilahlarından biri hakkında, Gidelim, ve başka ilahlara kulluk edelim, derse;
8 Ona uymayacaksın, ve onu dinleme-yeceksin; ve gözün ona acımayacak, ve esirgemeyeceksin, ve onu gizlemeye-ceksin;
9 Ama onu mutlaka öldüreceksin; onu öldürmek için önce senin elin, ve sonra tüm halkın eli onun üzerine olacak.
10 Ve ölsün diye onu taşla taşlaya-caksın, çünkü seni Mısır ülkesinden, kölelik evinden çıkaran Allahın RAB'den seni çekmeye çalışmıştır.
11 Ve tüm İsrail işitip korkacak, ve bir daha aranızda bunun gibi öylesi şer yapmayacaklar.
12 Allahın RAB'bin oturmak için sana vermekte olduğu şehirlerin birinde, Aranızdan bazı adamlar, Belial çocukları, çıktı,
13 Ve, Gidelim, ve bilmediğiniz başka ilahlara kulluk edelim, diye şehirlerinin halkını çektiler, denildiğini işitirsen;
14 O zaman sen arayacaksın, ve araş-tırıp iyice soracaksın; ve, işte, eğer ger-çekse, ve aranızda bu iğrençlik yapıldığı sabitse,
15 O şehrin ahalisini mutlaka kılıçtan geçireceksin, onu ve onda olan her şeyi, ve hayvanlarını kılıçtan geçerek tama-men yok edeceksin.
16 Ve onun tüm çapul malını sokağın ortasına yığacaksın, ve şehri ve tüm çapul malının hepsini ateşle Allahın RAB için yakacaksın; ve sonsuza dek bir yığın olacak; artık yapılmayacaktır.
17 Ve lanetli şeyden hiçbir şeyi eline yapışmayacak; öyle ki, Allahın RAB'bin gözünde doğru olanı yapmak için, bugün sana emretmekte olduğum RAB'bin tüm emirlerini tutmak üzere,
18 RAB'bin sözünü dinlediğin zaman, RAB öfkesi kızgınlığından dönsün, ve atalarına ant ettiği gibi, sana merhamet göstersin, ve sana acısın, ve seni çoğaltsın.
