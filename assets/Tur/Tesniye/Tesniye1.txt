ÜRDÜN'ÜN beri yakasında çölde, Paran'la Tofel, ve Laban, ve Hazerot, ve Dizahab arasında, Kızıldeniz karşı-sında ovada Musa'nın tüm İsrail'e söy-lediği sözler şunlardır.
2 Horeb'den Seir Dağı yoluyla Kadeş-barnea'ya kadar on bir gündür.
3 Ve Heşbon'da oturan Amorîler Kralı Sihon'u, ve Aştarot'ta Edrei'de oturan Başan Kralı Og'u vurduktan sonra,
4 Vaki oldu ki, kırkıncı yılda, on birinci ayda, ayın birinci gününde Musa İsrail çocuklarına onlar için RAB'bin kendisine emrettiği tüm şeylere göre anlattı;
5 Ürdün'ün beri yakasında, Moab ülkesinde, Musa bu yasayı anlatmaya başlayıp dedi ki,
6 Allahımız RAB Horeb'de bize seslenip dedi ki, Bu dağda oturmanız yeter;
7 Dönün ve göç edin, ve Amorîler'in dağına, ve ona yakın olan ovada, tepelerde, ve vadide, ve güneyde, ve deniz kenarında tüm yerlere, büyük ırmağa, Fırat Irmağı'na kadar Kenanîler ülkesine, ve Lübnan'a girin.
8 İşte, ülkeyi önünüze koydum; girin, ve RAB'bin atalarınıza, İbrahim'e, İshak'a, ve Yakup'a kendilerine ve kendilerinden sonra onların tohumuna vermek için ant ettiği ülkeyi kendinize mülk edinin.
9 Ve size o vakit söyleyip dedim ki, Tek başıma sizin yükünüzü kaldıramam;
10 Allahınız RAB sizi çoğalttı, ve, işte, bugün siz çoklukça göğün yıldızları gibi-siniz.
11 Atalarınızın Allahı RAB, size söylediği gibi, sizi olduğunuzdan bin kat ziyade etsin, ve sizi kutsasın.
12 Ben zahmetinize, ve yükünüze, ve kavganıza tek başıma nasıl dayanayım?
13 Kendinize, oymaklarınıza göre, hik-metli ve anlayışlı, ve tanınmış adamlar alın, ve onları üzerinize önder olarak koyacağım.
14 Ve bana cevap verip dediniz ki, Dediğin şeyi yapmak bizim için iyidir.
15 Böylece oymaklarınızın başlarını, hik-metli ve tanınmış adamları aldım, ve onları üzerinize başlar, binbaşılar, ve yüzbaşılar, ve ellibaşılar, ve onbaşılar, ve oymaklarınıza göre memurlar ettim.
16 Ve o vakitte hakimlerinize emredip dedim ki, Kardeşleriniz arasındaki dava-ları dinleyin, ve bir adamla kardeşi, ve yanında olan misafir arasında doğrulukla hükmedin.
17 Hükümde şahıslara itibar etmeyecek-siniz; küçüğü de büyüğü gibi dinleye-ceksiniz; insan yüzünden yılmayacaksı-nız; çünkü hüküm Allah'ındır; ve sizin için güç olan işi bana getirin, ve ben onu dinleyeceğim.
18 Ve yapacağınız şeylerin hepsini o vakitte size emrettim.
19 Ve Horeb'den göç edince, Allahı-mız RAB'bin bize emrettiği gibi, Amorîler dağı yolundan, gördüğünüz o büyük ve korkunç çölün hepsini yürüdük; ve Kadeş-barnea'ya geldik.
20 Ve size dedim ki, Allahımız RAB'bin bize verdiği Amorîler'in dağına geldiniz.
21 İşte, Allahın RAB ülkeyi senin önüne koydu; çık, atalarının Allahı RAB'bin sana söylediği gibi kendine mülk edin; korkma, ve yılma.
22 Ve siz hepiniz yanıma gelip dediniz ki, Önümüzden adamlar göndereceğiz, ve bizim için ülkeyi araştıracaklar, ve çıkacağımız yol hakkında, ve vara-cağımız şehirler hakkında bize haber getirecekler.
23 Ve bu söz bana iyi göründü; ve her oymak için bir adam olarak sizden on iki adam aldım;
24 Ve dönüp dağa çıktılar, ve Eşkol Vadisi'ne geldiler, ve onu araştırdılar,
25 Ve ülkenin meyvesinden ellerine alıp bize indirdiler, ve bize haber getirip, Allahımız RAB'bin bize vermekte olduğu ülke iyidir, dediler.
26 Yine de çıkmak istemediniz, ve Alla-hınız RAB'bin emrine isyan ettiniz;
27 Ve çadırlarınızda söylenip dediniz ki, RAB bizden nefret ettiği için, bizi helak etsinler diye Amorîler'in eline vermek üzere bizi Mısır ülkesinden çıkardı.
28 Biz nereye çıkacağız? kardeşlerimiz, Halk bizden daha büyük ve daha uzun boyludur, şehirler büyüktür ve göğe kadar duvarlıdırlar; ve hem Anakkimler oğullarını da orada gördük, diyerek yüreğimizi erittiler.
29 O zaman size dedim ki, Yılmayın, ve onlardan korkmayın.
30 Önünüzden giden Allahınız RAB Mısır'da ve çölde gözünüz önünde yapmıış olduğu tüm şeylere göre, sizin için kendisi savaşacaktır;
31 Ve çölde, bu yere gelinceye kadar tüm yürüdüğünüz yolda, Allahın RAB, bir adam oğlunu taşıdığı gibi, seni taşıdığını gördün.
32 Ama, çadırlarınızı kurmak üzere size yer aramak, yürüyeceğiniz yolu size göstermek için geceleyin ateşte, ve gün-düz bulutta,
33 Önünüzden yolda giden Allahınız RAB'be bu işte inanmadınız.
34 Ve RAB sözlerinizin sesini işitip öfkelendi, ve ant içip dedi ki,
35 Gerçekten atalarınıza vermeyi ant ettiğim iyi ülkeyi, bu kötü neslin bu adamlarından, Yefunne oğlu Kaleb'den başka, hiçbiri görmeyecektir;
36 Ancak o görecektir; ve ayak bastığı ülkeyi ona ve çocuklarına vereceğim, çünkü tamamen RAB'bin ardınca yürü-dü.
37 Sizin yüzünüzden RAB bana da öfkelenip, Sen de oraya girmeyeceksin, dedi;
38 Ama senin önünde duran Nun oğlu Yeşu oraya girecek; ona kuvvet ver; çünkü ülkeyi İsrail'e miras olarak o bölecektir.
39 Üstelik ganimet olacak dediğiniz küçükleriniz, ve bugün iyiyi ve kötüyü bilmeyen çocuklarınız, oraya girecekler, ve onu onlara vereceğim, ve onu onlar mülk edinecekler.
40 Ama size gelince, siz dönün, ve Kızıldeniz yolundan çöle göç edin.
41 O zaman cevap verip bana, RAB'be karşı günah işledik, dediniz; Allahımız RAB'bin bize emrettiği her şeye göre biz çıkacağız ve savaşacağız. Ve her biriniz cenk silahlarınızı kuşanınca, tepeye çık-maya hazırdınız.
42 Ve RAB bana dedi ki, Onlara de ki, Çıkmayın, ve savaşmayın; çünkü ben aranızda değilim; düşmanlarınızın önün-de vurulmayasınız.
43 Böylece size söyledim; ve siz dinle-mediniz; ama RAB'bin emrine isyan ettiniz, ve küstahlık edip tepeye çıktınız.
44 Ve o dağda oturan Amorîler karşınıza çıktılar, ve arıların yaptığı gibi sizi kovaladılar, ve Seir'de, yani Horma'ya kadar, sizi helak ettiler.
45 Ve dönüp RAB'bin önünde ağladınız; ama RAB sesinizi dinlemedi, ve size kulak vermedi.
46 Böylece Kadeş'te oturduğunuz gün-lerce orada çok günler oturdunuz.
