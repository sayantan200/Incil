BİR adam bir kadın alıp onunla ev-lendiği zaman vaki olacak ki, onda utanılacak bir şey bulduğu için, kadın onun gözünde lütuf bulmazsa, onun için boşanma belgesi yazacak, ve onun eline verecek, ve onu evinden gönderecektir.
2 Ve evinden ayrıldıktan sonra kadın gidip başka bir erkeğin karısı olabilir.
3 Ve sonraki adam da ondan nefret ederse, ve onun için boşanma belgesi yazarsa, ve onun eline verip onu evin-den gönderirse; ya da onu kendisine karı olarak almış olan sonraki adam ölürse;
4 Onu göndermiş olan önceki kocası, kadın kirlendikten sonra, onu kendisine karı olarak tekrar alamaz; çünkü bu RAB'bin önünde iğrençtir; ve Allahın RAB'bin sana miras olarak vermekte olduğu ülkeye günah işlettirmeyeceksin.
5 Bir adam yeni bir kadın aldığı zaman savaşa çıkmayacak, ve onun üzerine hiçbir iş yükletilmeyecek; bir yıl evinde serbest olacak, ve aldığı kadını sevin-direcektir.
6 Değirmeni ya da üst taşını kimse rehin almayacaktır; çünkü adamın hayatını rehin alıyor.
7 Eğer İsrail çocuklarından, kendi kar-deşlerinden birini çalan adam bulunursa, ve ona köle gibi davranır, ya da onu satarsa, o zaman o hırsız ölecektir; ve aranızdan kötülüğü kaldıracaksın.
8 Cüzam hastalığında kâhinlerin, Levi-liler'in size öğretecekleri her şeye göre yapmaya, ve onları iyice tutmaya dikkat edin; onlara emrettiğim gibi yapmak için tutacaksınız.
9 Mısır'dan çıktığınız zaman, Allahın RAB'bin yolda Miryam'a yaptığı şeyi hatırlayın.
10 Komşuna bir şey ödünç verdiğin zaman onun rehinini almak için evine girmeyeceksin.
11 Dışarıda duracaksın, ve kendisine ödünç verdiğin adam, rehini sana dışa-rıya çıkaracak.
12 Ve eğer o adam fakirse, onun rehiniyle yatmayacaksın;
13 Güneş battığı zaman rehini mutlaka kendisine geri vereceksin, ve giysisinde yatacak, ve sana hayırdua edecek; ve Allahın RAB'bin önünde senin için doğ-ruluk sayılacaktır.
14 Kardeşlerinden olsun, ya da ülken-de kapılarının içinde olan kendi garip-lerinden olsun, fakir ve yoksul ücretliyi sıkıştırmayacaksın;
15 Onun ücretini gününde güneş bat-madan vereceksin; çünkü fakirdir, ve yü-reği onu özler; yoksa sana karşı RAB'be feryat eder, ve senin için günah olur.
16 Çocuklar için babalar öldürülmeye-cek, ve babalar için çocuklar öldürülme-yecek; herkes kendi günahı için öldü-rülecektir.
17 Garip ve yetim hakkında hüküm değiştirmeyeceksin, ve dul kadının giy-sisini rehin olarak almayacaksın;
18 Ama Mısır'da köle olduğunu, ve Allahın RAB'bin seni oradan halas ettiğini hatırlayacaksın; bu şeyi yapmayı bunun için sana emrediyorum.
19 Tarlanda ekinini biçtiğin, ve tarlada bir demet unuttuğun zaman, onu almak için dönmeyeceksin; ellerinin her işinde Allahın RAB seni kutsasın diye garibin, yetimin, ve dul kadının olacaktır.
20 Ağaçlarını dövüp zeytin topladığın zaman, artakalanı devşirmek için dön-meyeceksin; garibin, yetimin, ve dul kadının olacaktır.
21 Bağını bozduğun zaman artakalanı devşirmek için dönmeyeceksin, garibin, yetimin, ve dul kadının olacaktır.
22 Ve Mısır ülkesinde köle olduğunu hatırlayacaksın, bu şeyi yapmayı bunun için sana emrediyorum.
