OVAKİTTE RAB bana, Kendin için öncekiler gibi iki taş levha yon, dedi, ve dağa yanıma çık, ve kendin için ağaçtan bir sandık yap.
2 Ve parçaladığın önceki levhalar üzerinde olan sözleri bu levhalar üzerine yazacağım, ve onları sandığa koyacak-sın.
3 Ve akasya ağacından sandık yaptım, ve iki taş levhayı öncekiler gibi yondum, ve dağa çıktım, ve iki levha elimdeydi.
4 Ve toplantı gününde RAB'bin dağda ateşin içinden size söylediği on emri, levhalar üzerine önceki yazıya göre yaz-dı; ve RAB onları bana verdi.
5 Ve dönüp dağdan indim, ve levhaları yapmış olduğum sandığa koydum; ve onlar RAB'bin bana emrettiği gibi ora-dadır.
6 Ve İsrail çocukları Yaakan çocukla-rından olan Beerot'tan Mosera'ya göç ettiler. Harun orada öldü, ve orada gömüldü; ve oğlu Eleazar onun yerine kâhinlik etti.
7 Oradan Gudgoda'ya, ve Gudgoda'dan Yotbata'ya, akarsular diyarına göç etti-ler.
8 O vakitte RAB'bin antlaşma san-dığını taşımak için ve bugüne dek RAB'be hizmet etmek üzere onun önünde durmak için, onun adıyla kutsamak için RAB Levi oymağını ayırdı.
9 Bu yüzden Levi'nin kardeşleriyle payı ve mirası yoktur; Allahın RAB'bin ona vaat ettiği gibi onun mirası RAB'dir.
10 Ve ben önceki günler gibi, kırk gün kırk gece dağda kaldım; ve RAB bu kez de beni dinledi, ve RAB seni helak etmek istemedi.
11 Ve RAB bana, Kalk, dedi, göç için halkın önünde yürü, öyle ki onlara ver-mek üzere atalarına ant ettiğim ülkeye girsinler, ve onu mülk edinsinler.
12 Ve şimdi, ey İsrail, Allahın RAB'den korkmaktan, onun tüm yollarında yürü-mekten, ve onu sevmekten, ve tüm yüreğinle ve tüm canınla Allahın RAB'be hizmet etmekten,
13 Bugün iyiliğin için sana emretmekte olduğum RAB'bin emirlerini, ve kural-larını tutmaktan başka, Allahın RAB senden ne istiyor?
14 İşte, gök ve göklerin göğü, yeryüzü de, onda olan hepsiyle Allahın RAB'bin-dir.
15 Ancak RAB onları sevmek için ata-larından hoşnut oldu, ve onlardan sonra tohumlarını, yani sizi, bugün olduğu gibi tüm halkların arasından seçti.
16 Bunun için yüreklerinizin sünnetde-risini sünnet edin, artık sert enseli ol-mayın.
17 Çünkü Allahınız RAB, ilahların Allahı, ve rablerin Rabbi'dir, şahısları saymayan ve rüşvet almayan büyük, kudretli, ve heybetli bir Allah'tır.
18 Yetim ve dul kadın için adalet eder, ve garibe yiyecek ve giyecek vermekle onu sever.
19 Siz de garibi sevin; çünkü Mısır ülke-sinde gariptiniz.
20 Allahın RAB'den korkacaksın; ona kulluk edeceksin, ve ona yapışacaksın, ve onun adıyla yemin edeceksin.
21 O senin övgündür, ve gözlerinin gör-düğü bu büyük ve heybetli şeyleri senin için yapan Allahın'dır.
22 Ataların Mısır'a yetmiş şahısla indiler; ve şimdi Allahın RAB seni çoklukça göğün yıldızları gibi etti.
