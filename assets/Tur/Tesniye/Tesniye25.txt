EĞER adamlar arasında bir çekişme olup muhakemeye gelirler, ve hakimler onlara hükmederlerse; o zaman doğruyu aklayacak, ve şeriri mahkûm edecekler.
2 Ve olacak ki, eğer şerir adam dövül-meye müstahaksa, hakim onu yatır-tacak, kendi önünde onun hatasına göre sayıyla onu dövdürecek.
3 Ona kırk değnek vurdurabilir, artırma-yacak; yoksa artırır, ve ona bundan daha çok değnek vurdurursa, o zaman kardeşin senin gözünde alçalır.
4 Harman döven öküzün ağzını bağ-lamayacaksın.
5 Eğer kardeşler birlikte otururlarsa, ve onlardan biri ölürse, ve onun oğlu yoksa, ölenin karısı dışarıda yabancı bir adama varmayacaktır, kocasının kardeşi ona yaklaşacak, ve kendisine karı olmak için onu alacak, ve ona kayınbiraderlik görevini yapacaktır.
6 Ve vaki olacak ki, kadının doğuracağı ilk doğan, ölen kardeşinin adıyla onun yerini tutacaktır, ve onun adı İsrail'den silinmeyecektir.
7 Ve eğer o adam kardeşinın karısını almak istemezse, o zaman kardeşinin karısı kapıya, ihtiyarların yanına çıkacak, ve diyecek ki, Kayınbiraderim İsrail'de kardeşinin adını kaldırmaktan çekiniyor; bana kayınbiraderlik görevini yapmak istemiyor.
8 O zaman şehrinin ihtiyarları onu çağı-rıp kendisine söyleyecekler; ve eğer durup, Onu almak istemem, derse;
9 O zaman ihtiyarların önünde kardeşi-nin karısı onun yanına gelecek, ve onun ayağından ayakkabısını çıkaracak, ve onun yüzüne tükürecek; ve cevap verip diyecek ki, Kardeşinin evini bina etmek istemeyen adama böyle yapılır.
10 Ve İsrail'de onun adı, Ayakkabısı çıkarılanın evi, çağrılacaktır.
11 Adamlar birbiriyle kavga ederken birinin karısı yaklaşıp kocasını dövenin elinden onu kurtarmak için elini uzatır, ve onu utanılacak yerlerinden tutarsa;
12 O zaman kadının elini keseceksin, gözün ona acımayacaktır.
13 Torbanda, büyük ve küçük iki türlü tartı olmayacak.
14 Evinde, büyük ve küçük, iki ölçek olmayacak.
15 Ama, Allahın RAB'bin sana vermekte olduğu ülkede ömrün uzun olsun diye, tartın tam ve doğru olacak; ölçeğin tam ve doğru olacaktır.
16 Çünkü böyle şeyler yapan herkes, ve haksızlık eden herkes, Allahın RAB'be iğrençtir.
17 Mısır'dan çıktığınız zaman Ama-lek'in yolda sana yaptığını,
18 Yolda seni nasıl karşıladığını, ve sen yorgun ve bitkinken senin en geride kalanlarını, arkandaki tüm zayıfları vur-duğunu hatırla; ve o Allah'tan korkmadı.
19 Bunun için olacak ki, Allahın RAB'bin mülk edinmek için sana miras olarak vermekte olduğu ülkede, Allahın RAB çepçevre tüm düşmanlarından sana rahat verdiği zaman, göğün altından Amalek'in anılmasını sileceksin; bunu unutmayacaksın.
