BUNUN için Allahın RAB'bi seve-ceksin, ve tüm günler onun tembihini ve onun kurallarını, ve hükümlerini, ve emirlerini tutacaksın.
2 Ve bugün bilin; çünkü çocuklarınızla konuşmuyorum, onlar Allahınız RAB'bin tedibini, onun büyüklüğünü, kudretli elini, ve uzanmış kolunu,
3 Ve Mısır'da Mısır Kralı Firavun'a, ve tüm ülkesine yapmış olduğu mucizelerini ve işlerini,
4 Ve Mısır ordusuna, onların atlarına ve savaş arabalarına ne yaptığını, ardı-nızdan sizi kovalarken Kızıldeniz'in sularını nasıl üzerlerine bastırdığını, ve RAB'bin onları bugüne kadar nasıl helak ettiğini,
5 Ve bu yere gelinceye kadar çölde size ne yaptığını,
6 Ve Ruben oğlu Eliab'ın oğulları Da-tan'a ve Abiram'a ne yaptığını, tüm İsrail'in ortasında, yerin nasıl ağzını açtığını, onları ve onların ev halkını, ve çadırlarını, ve onlara ait olan tüm malı nasıl yuttuğunu bilmediler ve görmediler;
7 Ama RAB'bin yaptığı tüm büyük işleri sizin gözleriniz gördü.
8 Bunun için bugün size emretmekte olduğum tüm emirleri tutacaksınız, öyle ki, kuvvetli olasınız, ve mülk olarak almak için geçmekte olduğunuz ülkeye giresiniz, ve onu mülk edinesiniz;
9 Ve RAB'bin atalarınıza ve tohumlarına vermek için onlara ant ettiği süt ve bal akan ülkede ömrünüz uzun olsun.
10 Çünkü mülk edinmek için girmekte olduğun ülke, çıktığınız Mısır ülkesi gibi değildir; orada tohumunu eker ve sebze bostanı gibi ayağınla sulardın;
11 Ama mülk olarak almak için geçmek-te olduğun ülke tepeler ve vadiler di-yarıdır, ve göğün yağmurundan su içer.
12 Allahın RAB'bin kayırdığı bir ülkedir; yılın başından yılın sonuna kadar Allahın RAB'bin gözleri daima onun üzerindedir.
13 Ve vaki olacak ki, eğer Allahınız RAB'bi sevmek, ve tüm yüreğinizle ve tüm canınızla ona kulluk etmek için bu-gün size emretmekte olduğum emirlerini iyice dinlerseniz,
14 Buğdayını, ve şarabını, ve yağını toplayasın diye memleketinizin yağmu-runu, ilk yağmuru ve son yağmuru vak-tinde vereceğim.
15 Ve tarlanda hayvanların için ot vereceğim, öyle ki sen yiyip doyasın.
16 Sakının, yüreğiniz aldanmasın, ve sapmayasınız, ve başka ilahlara kulluk etmeyesiniz, ve onlara tapınmayasınız;
17 Ve o zaman RAB'bin öfkesi size karşı alevlenmesin, ve yağmur olmasın ve toprak ürününü vermesin diye göğü kapamasın; ve RAB'bin size vermekte olduğu iyi ülke üzerinden çabuk yok olmayasınız.
18 Bunun için benim bu sözlerimi yüreğinize ve canınıza koyacaksınız, ve onları belirti olarak elinizin üzerine bağ-layacaksınız, öyle ki, gözlerinizin arasın-da alın bağı olsunlar.
19 Ve evinde oturduğun, ve yolda yürü-düğün zaman, yattığın ve kalktığın zaman, onlar hakkında söyleyerek çocuklarına onları öğreteceksin.
20 Ve evinin kapı söveleri üzerine, ve kapılarının üzerine onları yazacaksın;
21 Öyle ki, RAB'bin atalarınıza vermek için ant ettiği ülkede sizin günleriniz ve çocuklarınızın günleri yer üstünde göğün günleri gibi çoğalsın.
22 Çünkü size emretmekte olduğum tüm bu emirleri yapmak için, Allahınız RAB'bi sevmek, onun tüm yollarında yürümek, ve kendisine yapışmak için on-ları iyice tutarsanız;
23 O zaman RAB tüm bu ulusları önünüzden kovacak, ve sizden büyük ve kuvvetli ulusları mülk edineceksiniz.
24 Ayak tabanınızın basacağı her yer sizin olacak; sınırınız çölden, ve Lübnan'dan, ırmaktan, Fırat Irmağı'ndan ta Garpdeniz'e kadar olacaktır.
25 Önünüzde hiçbir adam duramayacak; Allahınız RAB, size söylediği gibi, deh-şetinizi ve korkunuzu ayak basacağınız tüm ülke üzerine koyacaktır.
26 Bakın, ben bugün önünüze bereketi ve laneti koyuyorum;
27 Bugün size emretmekte olduğum Allahınız RAB'bin emirlerini dinlerseniz, bereket;
28 Ve Allahınız RAB'bin emirlerini dinle-mezseniz, ve bilmediğiniz başka ilahların ardınca yürümek için bugün size emretmekte olduğum yoldan saparsanız, lanet.
29 Ve vaki olacak ki, mülk edinmek için gitmekte olduğun ülkeye Allahın RAB seni getirdiği zaman, bereketi Gerizim Dağı üzerine, ve laneti Ebal Dağı üzerine koyacaksın.
30 Onlar Ürdün ötesinde, güneşin battığı yolun yanında, ovada oturan Kenanîler ülkesinde, Gilgal karşısında, More ovala-rının yanında değil midir?
31 Çünkü mülk edinmek için Allahınız RAB'bin size vermekte olduğu ülkeye girmek üzere Ürdün'den geçeceksiniz, ve onu mülk edineceksiniz, ve onda oturacaksınız.
32 Ve bugün önünüze koymakta olduğum tüm kuralları ve hükümleri yapmak üzere tutacaksınız.
