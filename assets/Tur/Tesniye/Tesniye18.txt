KÂHİNLERİN, Levililer'in, tüm Levi oymağının İsrail'le payı ve mirası olmayacak; ateşle yapılan RAB'bin sunularını ve onun mirasını yiyecekler.
2 Bunun için kardeşleri arasında onların mirası olmayacak; RAB'bin onlara söyle-diği gibi, kendisi onların mirasıdır.
3 Ve halktan gerek sığır gerek koyun kurban edenlerden, kâhinlerin hakkı şu olacak: kâhine kol ve iki çene ve işkem-be verilecek.
4 Buğdayının, şarabının, ve zeytin yağının ilk ürününü, ve koyunlarının yapağısının ilkini ona vereceksin.
5 Çünkü kendisi ve oğulları daima RAB'bin adıyla hizmet etmek üzere dursunlar diye Allahın RAB tüm oymaklarından onu seçti.
6 Ve eğer bir Levili misafir bulunduğu senin kapılarının herhangi birinden tüm İsrail'den, RAB'bin seçeceği yere tüm canının arzusuyla gelirse;
7 O zaman orada RAB'bin önünde duran tüm kardeşleri, Levililer gibi Allahı RAB'bin adıyla hizmet edecektir.
8 Baba mirasının satışından gelenden başka, eşit pay yiyecekler.
9 Allahın RAB'bin sana vermekte olduğu ülkeye geldiğin zaman, o ulusların iğrençliklerine göre yapmayı öğrenmeyeceksin.
10 Aranızda oğlunu ve kızını ateşten geçiren, ya da falcı, ya da müneccim, ya da sihirbaz, ya da afsuncu,
11 Ya da büyücü, ya da cinci, ya da bakıcı, ya da ölülere danışan bulunma-yacak.
12 Çünkü bu şeyleri yapan herkes RAB'be iğrençtir; ve Allahın RAB bu iğrençliklerden dolayı onları senin önün-den kovuyor.
13 Allahın RAB'le yetkin olacaksın.
14 Çünkü mülkünü alacağın bu uluslar müneccimleri ve falcıları dinlediler; ama Allahın RAB seni böyle yapmaya bırak-mamıştır.
15 Allahın RAB senin için aranızdan, kardeşlerinden benim gibi bir Peygam-ber çıkaracak; onu dinleyeceksin;
16 Nasıl ki, Horeb'de toplantı gününde, Bir daha Allahım RAB'bin sesini işitme-yeyim, ve artık bu büyük ateşi görmeye-yim, ve ölmeyeyim, diye Allahın RAB'den istedin.
17 Ve RAB bana, Söylediklerini iyi dediler, dedi.
18 Onlar için kardeşleri arasından senin gibi bir Peygamber çıkaracağım; ve sözlerimi onun ağzına koyacağım; ve ona emredeceğim her şeyi onlara söyleyecek.
19 Ve vaki olacak ki, benim adımla söy-leyeceği sözlerimi kim dinlemeyecekse, onu ben ondan arayacağım.
20 Ancak o peygamber ki, kendisine söylemeyi emretmediğim bir sözü küs-tahça benim adımla söyler, ya da başka ilahların adıyla söyler, o peygamber öle-cektir.
21 Ve, RAB'bin söylemediği sözü nasıl bilelim? diye yüreğinden dersen;
22 Peygamber RAB'bin adıyla söylediği zaman, o şey olmaz, ve çıkmazsa, RAB-bin söylemediği şey odur; ama peygam-ber küstahlıkla söylemiştir, ondan kork-mayacaksın.
