VE Musa'yla İsrail'in ihtiyarları halka emredip dediler ki, Bugün size em-retmekte olduğum emirlerin hepsini tut.
2 Ve vaki olacak ki, Ürdün'den, Allahın RAB'bin sana vermekte olduğu ülkeye geçeceğiniz gün kendin için büyük taşlar dikeceksin, ve onları kireçle sıvayacak-sın;
3 Ve geçtiğin zaman onların üzerine bu yasanın tüm sözlerini yazacaksın; öyle ki, atalarının Allahı RAB'bin sana vaat etmiş olduğu gibi, Allahın RAB'bin sana vermekte olduğu ülkeye, süt ve bal akan ülkeye giresin.
4 Bunun için vaki olacak ki, Ürdün'den geçtiğiniz zaman, bugün size emret-mekte olduğum bu taşları Ebal Dağı'nda dikeceksiniz, ve onları kireçle sıvayacak-sın.
5 Ve orada Allahın RAB'be sunak, taş-lardan bir sunak yapacaksın; onların üzerinde demir alet işletmeyeceksin.
6 Allahın RAB'bin sunağını yontulmamış taşlardan yapacaksın; ve üzerinde Allahın RAB'be yakmalık sunular sunacaksın;
7 Ve esenlik sunuları sunacaksın, ve orada yiyeceksin; ve Allahın RAB'bin önünde sevineceksin.
8 Ve taşların üzerine bu yasanın tüm sözlerini gayet okunaklı yazacaksın.
9 Ve Musa ve kâhinler, Levililer, tüm İsrail'e söyleyip dediler ki, Dikkat et, ve dinle, ey İsrail! sen bugün Allahın RAB'bin halkı oldun.
10 Bunun için Allahın RAB'bin sözünü dinleyeceksin, ve bugün sana emret-mekte olduğum onun emirlerini ve kural-larını yapacaksın.
11 Ve Musa o gün halka emredip dedi ki,
12 Ürdün'den geçtiğiniz zaman, halkı kutsamak için Gerizim Dağı üzerinde duracak olanlar şunlardır: Şimeon, ve Levi, ve Yahuda, ve İssakar, ve Yusuf ve Benyamin.
13 Ve lanet etmek için Ebal Dağı üzerin-de duracak olanlar şunlardır: Ruben, Gad, ve Aşer, ve Zebulun, Dan, ve Naftali.
14 Ve Levililer tüm İsrail adamlarına yüksek sesle söyleyip diyecekler ki,
15 Bir sanatkârın el işi, RAB'be iğrenç oyma ya da dökme put yapan, ve onu gizlice diken adam lanetli olsun. Ve tüm halk cevap verip, Amin, diyecekler.
16 Babasını ya da annesini hor görene lanet olsun. Ve tüm halk, Amin, diyecek.
17 Komşusunun sınırının yerini değişti-rene lanet olsun. Ve tüm halk, Amin, diyecek.
18 Körü yoldan saptırana lanet olsun. Ve tüm halk, Amin, diyecek.
19 Garibin, yetimin, ve dul kadının hak-kını eğriltene lanet olsun. Ve tüm halk, Amin, diyecek.
20 Babasının karısıyla yatana lanet olsun, çünkü babasının eteğini açmıştır. Ve tüm halk, Amin, diyecek.
21 Her hangi bir hayvanla yatana lanet olsun. Ve tüm halk, Amin, diyecek.
22 Babasının kızı, ya da annesinin kızı olan kızkardeşiyle yatana lanet olsun. Ve tüm halk, Amin, diyecek.
23 Kaynanasıyla yatana lanet olsun. Ve tüm halk, Amin, diyecek.
24 Gizlice komşusunu vurana lanet olsun. Ve tüm halk, Amin, diyecek.
25 Suçsuz adamı öldürmek için rüşvet alana lanet olsun. Ve tüm halk, Amin, diyecek.
26 Bu yasanın sözlerini yapmak için onları doğrulamayana lanet olsun. Ve tüm halk, Amin, diyecek.
