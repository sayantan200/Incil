OZAMAN döndük, ve Başan yolun-dan yukarı çıktık, ve Başan Kralı Og kendisi ve tüm halkı, Edrei'de savaş için karşımıza çıktı.
2 Ve RAB bana, Ondan korkma, dedi; çünkü onu ve tüm halkını, ve ülkesini senin eline verdim; ve Heşbon'da oturan Amorîler Kralı Sihon'a yaptığın gibi ona yapacaksın.
3 Böylece Allahımız RAB Başan Kralı Og'u da, tüm halkını da elimize verdi; ve kimsesi kalmayıncaya kadar onu vurduk.
4 Ve o vakitte onun tüm şehirlerini, alt-mış şehri, tüm Arhob havalisini, Başan-da Og'un krallığını aldık; onlardan alma-dığımız bir şehir kalmadı.
5 Birçok duvarsız kasabalardan başka tüm bu şehirler, yüksek duvarlar, kapılar, ve sürgülerle istihkâmlıydılar.
6 Ve Heşbon Kralı Sihon'a yaptığımız gibi, her şehrin erkeklerini, kadınlarını, ve çocuklarını tamamen yok ederek onları tamamen harap ettik.
7 Ama kendimiz için tüm hayvanları, ve şehirlerin malını çapul ettik.
8 Ve o vakit Ürdün'ün ötesinde olan Amorîler'in iki kralı elinden, Arnon Irmağı'ndan Hermon Dağı'na kadar ülkeyi aldık
9 (Saydalılar Hermon'a Sirion derler, ve Amorîler ona Senir derler);
10 Ovanın tüm şehirlerini, ve tüm Gile-ad'ı, ve Başan'da Og'un krallığının şehirleri olan Saleka'ya ve Edrei'ye kadar tüm Başan'ı da aldık.
11 Çünkü devlerden artakalan ancak Başan Kralı Og vardı; işte, onun yatağı demir yataktı; o Ammon çocuklarının Rabba Şehri'nde değil midir? İnsan arşınına göre uzunluğu dokuz arşın, ve eni dört arşındı.
12 Ve o ülkeyi mülk olarak o vakitte aldık; Arnon Irmağı'nın yanında olan Aroer'den itibaren ülkeyi ve Gilead Dağı-nın yarısını şehirleriyle beraber Rube-nîler'e ve Gadîler'e verdim;
13 Ve Gilead'dan artakalanı, ve Og'un krallığı olan tüm Başan'ı, Argob bölge-sini Manasse'nin yarım oymağına verdim; ona devler diyarı denilir.
14 Manasse oğlu Yair, Geşurîler ve Maakatîler sınırına kadar tüm Argob ülkesini aldı ve onlara, kendi adına göre Başan-havvot-yair adını koydu, bugüne dek böyle denilir.
15 Ve Gilead'ı Makir'e verdim.
16 Ve Rubenîler'le Gadîler'e vadinin or-tasını sınır olmak üzere Arnon Irmağı'na kadar, ve Ammon çocuklarının sınırı olan Yabbok Irmağı'na kadar Gilead'dan;
17 Ürdün sınır olmak üzere Kinneret'ten ova denizine, yani Tuz Denizi'ne, doğu tarafta Aşdot-pisga altına kadar ovayı da verdim.
18 Ve o vakitte size emredip dedim ki, Allahınız RAB bu ülkeyi mülk edinmek üzere size verdi; siz bütün yiğitler, silahlı olarak kardeşleriniz İsrail çocuklarının önünden geçeceksiniz.
19 Ancak, RAB size verdiği gibi kar-deşlerinize rahat verinceye kadar, ve Allahınız RAB'bin onlara Ürdün ötesinde verdiği ülkeyi onlar da mülk olarak alın-caya kadar, kadınlarınız, ve küçükleriniz ve hayvanlarınız (bilirim ki çok hayvanla-rınız vardır),
20 Size verdiğim şehirlerde kalacaklar; o zaman her adam size verdiğim mülküne dönecektir.
21 Ve o vakitte Yeşu'ya emredip dedim ki, Allahınız RAB'bin bu iki krala yaptığı tüm şeyleri gözlerin gördü; geç-mekte olduğun tüm krallıklara RAB öyle yapacaktır.
22 Onlardan korkmayacaksınız; çünkü Allahınız RAB, sizin için o savaşacaktır.
23 Ve o vakitte RAB'be yalvarıp dedim ki,
24 Ya Rab ALLAH, senin büyüklüğünü, ve kudretli elini kendi kuluna göstermeye başladın; çünkü gökte ya da yerde senin işlerine göre ve senin kuvvetine göre yapabilecek hangi İlah vardır?
25 Yalvarayım sana, geçeyim, ve Ürdün'ün öte tarafında olan iyi ülkeyi, o iyi dağı ve Lübnan'ı göreyim.
26 Ama RAB sizin yüzünüzden bana gazaplanmıştı, ve beni dinlemedi; ve RAB bana, Yeter, dedi; artık bu şey hakkında bir daha bana söyleme.
27 Pisga tepesine çık ve gözlerini batı-ya, kuzeye, güneye, ve doğuya kaldır, ve gözlerinle gör; çünkü bu Ürdün'ü geç-meyeceksin.
28 Ama Yeşu'ya emir ver, ve ona cesaret ver, ve onu kuvvetlendir; çünkü bu halkın önünde geçecek, ve göreceğin ülkeyi miras olarak onlara bölecek olan odur.
29 Böylece Beyt-peor karşısındaki vadi-de oturduk.
