RAB'BIN İsrail çocuklarıyla Horeb'de yapmış olduğu antlaşmadan başka Moab ülkesinde onlarla yapmayı Musa'ya emrettiği antlaşmanın sözleri bunlardır.
2 Ve Musa tüm İsrail'e seslendi, ve onlara dedi ki, RAB'bin Mısır ülkesinde, gözlerinizin önünde, Firavun'a ve onun tüm kullarına ve tüm ülkesine yaptığı tüm şeyleri,
3 Gözlerinizin görmüş olduğu büyük denemeleri, belirtileri ve o büyük mucizeleri gördünüz;
4 Ama bu güne dek RAB size bilmek için yürek, ve görmek için gözler, ve işitmek için kulaklar vermedi.
5 Ve kırk yıl sizi çölde yürüttüm; üze-rinizde giysiniz eskimedi, ve ayağında ayakkabın eskimedi.
6 Allahınız RAB ben olduğumu bilesiniz diye ekmek yemediniz, ve şarap ve içki içmediniz.
7 Ve bu yere geldiğiniz zaman, Heşbon Kralı Sihon, ve Başan Kralı Og bize karşı savaş için çıktılar, ve onları vurduk;
8 Ve onların ülkesini aldık, ve onu miras olarak Rubenîler'e, ve Gadîler'e, ve Manasse oymağının yarısına verdik.
9 Bunun için, her şeyde başarılı olasınız diye, bu antlaşmanın sözlerini tutun, ve onları yapın.
10 Bugün siz, başlarınız, oymaklarınız, ihtiyarlarınız, ve ileri gelenleriniz, İsrail'in tüm adamlarıyla beraber,
11 Küçükleriniz, kadınlarınız, ve ordugâ-hınızın içinde olan garipler, odununuzu kesenden, suyunuzu çeken adama ka-dar hepiniz, Allahınız RAB'bin önünde duruyorsunuz;
12 Öyle ki, Allahın RAB'bin antlaşması-na, ve Allahın RAB'bin bugün seninle yapmakta olduğu yeminine giresin;
13 Öyle ki, bugün seni kendisi için halk olarak pekiştirsin, ve sana söylediği, ve atalarına, İbrahim'e, İshak'a, ve Yakup'a yemin ettiği gibi, sana Allah olsun.
14 Ve ben bu antlaşmayı ve bu yemini yalnız sizinle değil,
15 Ama bugün Allahımız RAB'bin önün-de bizimle beraber duranla, ve bugün bizimle beraber burada olmayanla da yapıyorum;
16 (Çünkü siz Mısır ülkesinde nasıl otur-duğumuzu, ve geçtiğiniz uluslar arasın-dan nasıl geçtiğimizi bilirsiniz;
17 Ve onların iğrençliklerini, ve araların-da olan ağaç ve taş, gümüş ve altın putlarını gördünüz);
18 Öyle ki, aranızda bugün bu ulusların ilahlarına gidip kulluk etmek üzere Allahımız RAB'den yüreği dönen bir adam, ya da bir kadın, ya da bir boy, ya da bir oymak olmasın; ve aranızda öd ve pelin veren kök bulunmasın;
19 Ve vaki olmasın ki, bu lanetin söz-lerini işittiği zaman, Yüreğimin inadında ne kadar yürüsem bana esenlik olacak, diyerek susuzluğa sarhoşluk katmak üzere yüreğinde kendisini tebrik etme-sin.
20 RAB ona bağışlamak istemeyecektir, ama o zaman RAB'bin öfkesi ve kıs-kançlığı o adama karşı tütecek, ve bu kitapta yazılmış olan tüm lanetler onun üzerine konacak, ve RAB onun adını göğün altından silecek.
21 Ve RAB bu yasa kitabında yazılmış olan antlaşmanın tüm lanetlerine göre onu İsrail'in tüm oymaklarından kötülüğe ayıracak.
22 Öyle ki, gelecek nesil, sizden sonra kalkacak olan oğullarınız, ve uzak bir ülkeden gelecek olan yabancı, bu ülkenin belalarını, ve RAB'bin onu hasta ettiği hastalıkları,
23 Ve RAB'bin öfkesinde ve gazabında altüst ettiği Sodom ve Gomorra, Adma ve Zeboim'in yıkılması gibi onun tüm ülkeyi kükürt ve tuz ve yanık olduğunu, ekilmediğini, ürün vermeyip onda hiçbir yeşil ot bitmediğini gördükleri zaman diyecekler ki,
24 Yani tüm uluslar diyecekler ki, Niçin RAB bu ülkeye böyle yaptı? bu büyük öfke kızgınlığı ne anlama gelebilir?
25 O zaman insanlar diyecekler ki, Çün-kü kendilerini Mısır ülkesinden çıkardığı zaman atalarının Allahı RAB'bin onlarla yaptığı antlaşmayı bıraktılar,
26 Çünkü bilmedikleri, ve kendilerine hisse olarak verilmemiş olan başka ilah-lara gidip kulluk ettiler, ve onlara tapın-dılar;
27 Ve bu kitapta yazılmış olan lanetin hepsini bu ülkenin üzerine getirmek için RAB'bin öfkesi ona karşı alevlendi;
28 Ve RAB öfkeyle, ve gazapla, ve büyük hiddetle onları ülkelerinden söktü, ve bugün olduğu gibi onları başka bir ülkeye attı.
29 Gizli şeyler Allahımız RAB'be özgü-dür; ama bu yasanın tüm sözlerini yapalım diye açığa çıkarılmış olan şeyler sonsuza dek bize, ve çocuklarımıza ait-tir.
