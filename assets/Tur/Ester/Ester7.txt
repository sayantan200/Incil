BÖYLECE kralla Haman Kraliçe Ester'in ziyafetine geldiler.
2 Ve ikinci günde şarap ziyafetinde kral yine Ester'e dedi ki, İsteğin nedir, Kraliçe Ester? ve sana verilecektir; ve dileğin nedir? ülkenin yarısına kadar yapı-lacaktır.
3 O zaman Kraliçe Ester cevap verip, Ey kral, dedi, eğer senin gözünde lütuf buldumsa, ve eğer krala iyi görünürse, isteğim üzerine canım, ve dileğim üzerine halkım bana bağışlansın;
4 Çünkü ben ve halkım, helak edilmek, öldürülmek, ve mahvolmak için satıldık. Ama eğer köle ve cariye olarak satıl-saydık susardım, ama kralın zararını düşman ödeyemezdi.
5 O zaman Kral Ahaşveroş cevap verip Kraliçe Ester'e, Bu işi yapmaya kal-kışan adam kimdir, dedi, ve nerededir?
6 Ve Ester, Hasım ve düşman bu şerir Haman, dedi. O zaman Haman kralla kraliçenin önünde dehşete düştü.
7 Ve kral öfkesiyle şarap ziyafetinden kalktı, ve sarayın bahçesine çıktı; ve Haman Kraliçe Ester'den hayatını dilenmek için ayakta durdu; çünkü kral tarafından kendisine karşı kötülük kararlaştırılmış olduğunu gördü.
8 O zaman kral sarayın bahçesinden şarap ziyafeti yerine döndü; ve Haman Ester'in üzerinde olduğu sedire kapan-mıştı. Ve kral dedi ki, Evde, benim yanımda bile kraliçeyi zorlayacak mı? Ve kralın ağzından bu söz çıkınca Haman'ın yüzünü örttüler.
9 Ve kralın önünde olan kızlar ağala-rından biri, Harbona, Hem işte, dedi, kral için iyilik söyleyen Mordekay'ı asmak üzere Haman'ın yapmış olduğu elli arşın yüksekliğindeki dar ağacı Haman'ın evinde duruyor. Ve kral, Onun üzerine kendisini asın, dedi.
10 Böylece Mordekay için yapmış olduğu dar ağacı üzerine Haman'ı astılar. Ve kralın öfkesi yatıştı.
