Ogünde Kral Ahaşveroş Yahudiler'in düşmanı Haman'ın evini Kraliçe Ester'e verdi. Ve Mordekay kralın önüne geldi; çünkü Ester kendisinin nesi olduğunu bildirmişti.
2 Ve kral, Haman'dan geri almış olduğu yüzüğünü çıkardı, ve onu Mordekay'a verdi, ve Ester Mordekay'ı Haman'ın evi üzerine koydu.
3 Ve kralın önünde Ester tekrar söyledi, ve onun ayakları önüne düşüp ağladı, ve Agagî Haman'ın kötülüğünü, ve Yahudiler'e karşı kurmuş olduğu düzenini hükümden düşürmek için ona yalvardı.
4 O zaman kral Ester'e altın asayı uzattı. Ve Ester ayağa kalkıp kralın önünde durdu.
5 Ve, Eğer krala iyi görünürse, dedi, ve eğer onun önünde lütuf buldumsa, ve iş kralın önünde doğru görünürse, ve ben onun gözünde iyi isem, Agagî Hammedata'nın oğlu Haman'ın düzdüğü, kralın tüm illerinde olan Yahudiler'i yok etmek için yazdığı mektupları bozmak için yazılsın;
6 Çünkü halkımın başına gelecek kötülüğü görmeye nasıl dayanabilirim? ve akrabamın helakini görmeye nasıl dayanabilirim?
7 O zaman Kral Ahaşveroş Kraliçe Ester'e, ve Yahudi Mordekay'a, İşte, dedi, Haman'ın evini Ester'e verdim, ve onu dar ağacına astılar, çünkü Yahu-diler'in üzerine el atmıştı.
8 Kralın adıyla yazılmış ve kralın yüzüğüyle mühürlenmiş yazıyı kimse bozamayacağından, siz de gözünüzde iyi olana göre Yahudiler'e kralın adıyla yazın, ve kralın yüzüğüyle mühürleyin.
9 O zaman o vakitte, üçüncü ayda, yani Sivan ayın yirmi üçüncü gününde kralın yazmanları çağrıldı; ve Mordekay'ın emrettiği her şeye göre Yahudiler'e, ve kral vekillerine, ve Hindistan'dan Etiyopya'ya kadar olan yüz yirmi yedi ilin valilerine, ve reislerine, kendi yazısına göre her ile, ve kendi diline göre her halka, ve kendi yazılarına ve dillerine göre Yahudiler'e yazıldı.
10 Ve Kral Ahaşveroş'un adıyla yazdı, ve kralın yüzüğüyle mühürledi, ve mek-tupları kral hizmetinde kullanılan yürük atlara, katırlara, genç hecinlere binmiş atlı ulakların eliyle gönderdi;
11 Bu mektuplarda kral, her şehirde olan Yahudiler'e, bir günde, on ikinci ayın, Adar ayının on üçüncü gününde kral Ahaşveroş'un tüm illerinde,
12 Toplanmaya, ve canları için durmaya, kendilerine, çocuklarına ve karılarına hü-cum edecek olan halkın ve ilin silah-lanan halkını helak etmeye, öldürmeye, ve yok etmeye, ve onların mallarını çapul etmeye izin verdi.
13 Her ile buyrultu olarak dağıtılsın, Yahudiler kendi düşmanlarından öçlerini almaya o gün için hazır olsunlar diye yazının sureti tüm halklara ilan edildi.
14 Böylece kral hizmetinde kullanılan katırlara ve hecinlere binmiş olan atlı ulaklar kralın emriyle sıkıştırılıp aceleyle yola çıktılar; Şuşan sarayında da buyrultu çıkarıldı.
15 Ve Mordekay lacivert ve beyaz kral-lık giysisiyle, ve büyük altın taçla, ve ince ketenden ve erguvaniden cüppeyle kralın önünden çıktı; ve Şuşan şehri bağırdı ve sevindi.
16 Yahudiler arasında ışık, ve sevinç, ve ferah, ve şeref vardı.
17 Ve her ile, ve her şehirde, kralın sözü ve buyrultusu nereye vardıysa, orada Yahudiler için sevinç ve ferah, ziyafet ve iyi gün oldu. Ve ülke halkları arasında birçokları Yahudi oldu; çünkü üzerlerine Yahudiler korkusu düşmüştü.
