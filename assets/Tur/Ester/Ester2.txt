BU şeylerden sonra, Kral Ahaşve-roş'un öfkesi yatışınca, Vaşti'yi ve onun yapmış olduğu işi, ve aleyhinde verilmiş olan kararı hatırladı.
2 O zaman krala hizmet etmekte olan uşakları, Kral için bakılışı güzel ere varmamış genç kızlar aransın, dediler;
3 Ve ülkesinin tüm illerine kral memurlar tayin etsin, ve bakılışı güzel ere varma-mış tüm genç kızları, Şuşan sarayına, kadınlar evine, kadınların bekçisi kralın kızlar ağası Hegay'ın eli altına toplasın-lar; ve onların temizliği için lazım olan şeyler onlara verilsin;
4 Ve kralın gözünde iyi görünen kız Vaş-ti'nin yerine kraliçe olsun. Ve bu şey kra-lın gözünde iyi göründü; ve öyle yaptı.
5 Şimdi Şuşan sarayında bir Yahudi vardı, adı Kiş oğlu Şimei oğlu Yair oğlu Benyaminî Mordekay idi;
6 Bu adam Yahuda Kralı Yekonya'yla beraber sürülmüş olan esirlikle Yeruşa-lim'den sürülmüştü, onları Babil Kralı Nebukadnezzar sürmüştü.
7 Ve amcasının kızı Hadassa'yı, yani Ester'i, o yetiştirdi; çünkü babası ile annesi yoktu, ve kızın endamı güzel ve bakılışı iyiydi; ve babası ile annesi ölün-ce Mordekay kendine kız olarak onu yanına aldı.
8 Böylece vaki oldu ki, kralın emri ve fermanı işitilip Şuşan sarayına, Hegay'ın eli altına birçok kızlar toplandığı zaman, Ester de kral evine, kadınların bekçisi Hegay'ın eli altına konuldu.
9 Ve kız bu adamın gözünde iyi görün-dü, ve onun önünde lütuf buldu; ve temizliği için lazım gelen şeyleri, ve paylarını, ve kral evinden ona verilmesi uygun görülen yedi kızı hemen kendisine verdi; ve onu ve kızlarını kadınlar evinin en iyi yerine taşıdı.
10 Ester halkını ve akrabasını bildirme-mişti; çünkü Mordekay bildirmesin diye kendisine emretmişti.
11 Ve Ester'in ne halde olduğunu, ve ona ne yapılacağını anlamak için Morde-kay her gün kadınlar evinin avlusu önün-de geziniyordu.
12 Şimdi, her kıza on iki ay kadınlar usulüne göre yapıldıktan sonra, onun Kral Ahaşveroş'un yanına girmek sırası gelince (çünkü onların temizlik günleri, altı ay mür yağıyla, ve altı ay hoş kokularla ve kadın temizliği için lazım gelen şeylerle, böylece tamam olurdu),
13 O zaman her kız kralın yanına şöylece girerdi; kadınlar evinden kral evine kadar kendisiyle beraber gitmek için her istediği kendisine verilirdi.
14 Akşamleyin giderdi, ve sabahleyin kadınların ikinci evine, cariyelerin bekçisi kralın kızlar ağası Şaaşgaz'ın eli altına dönerdi; ve ancak kral kendisinden hoşlanıp adıyla çağrılmadıkça bir daha kralın yanına girmezdi.
15 Şimdi Mordekay'ın kendine kız ola-rak almış olduğu amcası Abihail'in kızı Ester'in kralın yanına girmek sırası gelince, kadınların bekçisi kralın kızlar ağası Hegay'ın söylediğinden başka bir şey istemedi. Ve kendisini görenlerin hepsinin gözünde Ester lütuf buldu.
16 Böylece Ester Kral Ahaşveroş'a, kral evine, krallığının yedinci yılında, onuncu ayda götürüldü; o Tebet ayıdır.
17 Ve kral Ester'i tüm kadınlardan daha çok sevdi, ve onun önünde tüm bakire-lerden daha çok inayet ve lütuf buldu; ve onun başına kral tacını koydu, ve Vaşti'nin yerine onu kraliçe etti.
18 O zaman kral tüm reislerine ve kul-larına büyük bir ziyafet, yani Ester'in ziyafetini verdi; ve illere rahat verdi, ve kral cömertliğine göre hediyeler verdi.
19 Ve bakireler ikinci kez toplandıkları vakit Mordekay kralın kapısında oturu-yordu.
20 Ester Mordekay'ın kendisine emret-miş olduğu üzere akrabasını ve halkını henüz bildirmemişti; çünkü Ester, Mor-dekay'ın yanında yetiştirildiği zamanda olduğu gibi onun emirlerini yapıyordu.
21 O günlerde Mordekay kralın kapı-sında oturmaktayken, eşik bekçilerinden kralın iki kızlar ağası, Bigtan'la Tereş öfkelenip Kral Ahaşveroş'a el atmak istediler.
22 Ve iş Mordekay'a malum oldu, Kraliçe Ester'e bildirdi; ve Ester Mordekay'ın adıyla krala söyledi.
23 Ve araştırılıp işin öyle olduğu bulu-nunca, ikisi de ağaca asıldı; ve kralın önünde tarihler kitabına yazıldı.
