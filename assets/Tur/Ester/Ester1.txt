ŞİMDİ vaki oldu ki, Ahaşveroş'un gün-lerinde (Hindistan'dan Etiyopya'ya kadar, yüz yirmi yedi il üzerine krallık eden Ahaşveroş budur),
2 Kral Ahaşveroş Şuşan sarayında olan krallık tahtı üzerinde oturmakta olduğu o günlerde,
3 Krallığının üçüncü yılında tüm reislerine ve kullarına ziyafet verdi; ve Pers ve Medya kudreti, soylularıyla reisleri onun önünde bulunurken,
4 Birçok günler, yüz seksen gün, kral-lığının yüce zenginliğini, ve büyüklüğü-nün parıldayan görkemini gösterdi.
5 Ve o günler dolunca, kral Şuşan sarayında, büyükten küçüğe kadar hazır bulunan tüm halka, kral sarayının bah-çesi avlusunda yedi gün ziyafet verdi.
6 İnce keten, ve erguvani kaytanlarla gümüş halkalara ve mermer direklere bağlı beyaz, yeşil, lacivert kumaştan as-kılar vardı; kırmızı, ve beyaz, ve sarı, ve siyah mermer döşeme üzerinde yataklar, altın ve gümüştendi.
7 Ve onlara kralın şarabını kral cömert-liğine yakışır bollukla altın kaplarda sun-dular, ve kaplar birbirinden farklıydı.
8 Ve içmeleri emre göreydi; zorlayan yoktu; çünkü kral, herkesin dileğine göre yapsınlar diye, evinin tüm memurlarına böyle emretmişti.
9 Kraliçe Vaşti de Kral Ahaşveroş'un şahane evinde kadınlara ziyafet verdi.
10 Yedinci günde kralın yüreği şarapla keyifliyken, Kraliçe Vaşti'nin güzelliğini halklara ve reislere göstermek için, onu şahane tacıyla kralın önüne getirmele-rini,
11 Kral Ahaşveroş'un önünde hizmet eden yedi kızlar ağasına, Mehuman'a, Bizta'ya, Harbona'ya, Bigta'ya, ve Abag-ta'ya, Zetar'a, ve Karkas'a emretti; çünkü bakılışı güzeldi.
12 Ama Kraliçe Vaşti, kralın kızlar ağa-ları aracılığıyla olan emriyle gelmek iste-medi; bundan dolayı kral çok öfkelendi, ve kızgınlığı yüreğinde alevlendi.
13 O zaman kral vakitleri bilen hikmetli adamlara (çünkü kanun ve hüküm bilenlere karşı kralın âdeti böyleydi;
14 Ve ona en yakın olan Karşena, Şetar, Admata, Tarşiş, Meres, Marsena, ve Memukan, kralın yüzünü gören, ve kral-lıkta başta oturan Pers ve Medya'nın yedi reisiydi) dedi ki,
15 Kral Ahaşveroş'un kızlar ağaları ara-cılığıyla olan emrini yapmadığı için, kanuna göre Kraliçe Vaşti'ye ne yapa-cağız?
16 Ve Memukan kralın ve reislerin önünde, Kraliçe Vaşti yalnız krala karşı değil, dedi, ama tüm reislere karşı, ve Kral Ahaşveroş'un tüm illerinde olan halkların hepsine karşı suç işledi.
17 Çünkü kraliçenin bu işi tüm kadınların kulağına erişecek, öyle ki onlar, Kral Ahaşveroş Kraliçe Vaşti'nin kendi önüne getirilmesini emretti de o gelmedi, deyince kadınların gözlerinde kocaları küçük düşecek.
18 Bugün kraliçenın yaptığını işiten Pers ve Medya hanımları kralın tüm reislerine aynı şekilde söyleyecekler. Ve böylece çok hakaret ve öfke olacak.
19 Eğer krala iyi görünürse, kendisinden bir kral emri çıksın ki, Vaşti artık Kral Ahaşveroş'un önüne gelmesin, ve Pers-ler'in ve Medler'in kanunları arasına yazılsın da değiştirilmesin; ve kral onun kraliçeliğini kendisinden daha iyi olan bir başkasına versin.
20 Ve kralın edeceği emir tüm krallığın-da (çünkü o büyüktür) ilan edilince, büyükten küçüğe kadar tüm kadınlar kocalarına saygılı olacaklar.
21 Ve bu söz kralın ve reislerin gözünde iyi göründü; ve kral, Memukan'ın sözüne göre yaptı;
22 Çünkü, her adam kendi evinde hâkim olsun, ve halkının diline göre söylesin diye, kralın tüm illerine, yazısına göre her ile, diline göre her halka mektuplar gönderdi.
