Ogecede kralın uykusu kaçtı; ve tarih-leri, kayıtlar kitabını getirmelerini söyledi, ve onlar kralın önünde okundu.
2 Ve yazılı bulundu ki, eşik bekçilerinden kralın iki kızlar ağası, Bigtana ile Tereş hakkında Kral Ahaşveroş'a el atmak istediklerini Mordekay bildirmişti.
3 Ve kral dedi ki, Mordekay'a bundan ötürü ne şeref ve itibar verildi? Ve kendisine hizmet eden kral uşakları, Ona bir şey yapılmadı, dedi.
4 Ve kral, Avluda kim var? dedi. Ve Haman, Mordekay için hazırlamış olduğu dar ağacına onu assınlar diye krala söylemek için kral evinin dış avlusuna gelmişti.
5 Ve kralın uşakları kendisine, İşte, dedi-ler, Haman avluda duruyor. Ve kral, İçeri gelsin, dedi.
6 Böylece Haman içeri geldi. Ve kral ona, Kralın şeref vermek istediği adama ne yapılır? dedi. Ve Haman içinden, Benden ziyade kral kime şeref vermek ister? dedi.
7 Ve Haman krala dedi ki, Kralın şeref vermek istediği adam için,
8 Kralın giydiği krallık giysisini, ve kralın üzerine bindiği atı, ve kendi başına konulan kral tacını getirsinler;
9 Ve giysiyi ve atı başlıca krala hizmet eden reislerden birinin eline versinler, ve kralın şeref vermek istediği adama giydirsinler, ve onu atın üzerine bindirip şehrin sokaklarında gezdirsinler, ve onun önünde, Kralın şeref vermek istediği adama böyle yapılır, diye bağırsınlar.
10 O zaman kral Haman'a, Söylediğin gibi giysiyi ve atı hemen al, dedi, ve kral kapısında oturan Yahudi Mordekay'a öyle yap; tüm söylediklerinden hiçbir şey eksik olmasın.
11 O zaman Haman giysiyi ve atı aldı, ve Mordekay'ı giyindirdi, ve onu ata bindirip şehrin sokaklarında gezdirdi, ve onun önünde, Kralın şeref vermek iste-diği adama böyle yapılır, diye bağırdı.
12 Ve Mordekay kral kapısına döndü. Ve Haman yaslı ve başı örtülü olarak evine çabuk gitti.
13 Ve Haman başına gelen her şeyi karısı Zereş'e, ve tüm dostlarına anlattı. Ve hikmetli adamları ve karısı Zereş ona dediler ki, Önünde düşmeye başladığın Mordekay Yahudiler'in soyundansa, ona galip olmayacaksın, ancak onun önünde mutlaka düşeceksin.
14 Ve onlar kendisiyle daha konuşurken kralın kızlar ağaları geldiler, ve Ester'in yapmış olduğu ziyafete Haman'ı çabuk götürdüler.
