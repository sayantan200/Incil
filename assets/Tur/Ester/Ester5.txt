ŞİMDİ üçüncü günde vaki oldu ki, Es-ter kraliçe giysisini giydi, ve kral evi-nin iç avlusunda, kral evine karşı durdu; ve kral, kral evinde, evin kapısına karşı kendi krallık tahtı üzerinde oturuyordu.
2 Ve öyle oldu ki, kral, Kraliçe Ester'i avluda durmakta görünce, gözünde lütuf buldu, ve kral elinde olan altın asayı Ester'e uzattı. Böylece Ester yaklaşıp asanın ucuna dokundu.
3 O zaman kral ona dedi ki, Nen var, Kraliçe Ester? ve dileğin nedir? ülkenin yarısına kadar sana verilecektir.
4 Ve Ester, Eğer krala iyi görünürse, de-di, kendisi için yapmış olduğum ziyafete kral bugün Haman'la beraber gelsin.
5 O zaman kral, Ester'in sözünü yapmak için Haman'ı çabuk getirin, dedi. Ve kralla Haman Ester'in yapmış olduğu ziyafete geldiler.
6 Ve şarap ziyafetinde kral Ester'e dedi ki, İsteğin nedir? ve sana veril-ecektir; ve dileğin nedir? ülkenin yarısına kadar yapılacaktır.
7 O zaman Ester cevap verip dedi ki, İsteğim ve dileğim şu ki,
8 Kralın gözünde lütuf buldumsa, ve isteğimi vermek, ve dileğimi yerine ge-tirmek krala iyi görünürse, kralla Haman kendileri için yapacağım ziyafete gelsin-ler, ve kralın dediğini yarın yaparım.
9 O zaman Haman o gün sevinçle ve iyi yürekle çıktı; ama Haman kralın kapısında Mordekay'ın ayağa kalkma-dığını, ve kendisi için yerinden kımılda-madığını, görünce, Mordekay'a karşı öfkeyle doldu.
10 Ama Haman kendini tuttu, ve evine geldi; ve gönderip dostlarını ve karısı Zereş'i getirtti.
11 Ve Haman onlara zenginliğinin büyüklüğünü, ve çocuklarının çokluğunu, ve tüm şeyleri, kralın kendisini nasıl büyülttüğünü, ve kralın reisleri ve kulları üzerine kendisini nasıl yükselttiğini anlattı.
12 Üstelik Haman dedi ki, Evet, Kraliçe Ester yapmış olduğu ziyafete kralla beraber girmeye benden başka kimseyi bırakmadı; ve yarın da onun tarafından kralla beraber davetliyim.
13 Ama ben, Yahudi Mordekay'ı kralın kapısında oturmakta gördükçe, benim için bunun hepsinin değeri yoktur.
14 O zaman karısı Zereş ve tüm dost-ları ona dediler ki, Elli arşın yüksek-liğinde bir dar ağacı yapılsın, ve sabahleyin krala söyle de Mordekay onun üzerine asılsın; ve kralla beraber sevinerek ziyafete git. Ve bu şey Haman'ın gözüne iyi göründü; ve dar ağacını yaptırdı.
