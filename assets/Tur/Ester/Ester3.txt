BU şeylerden sonra Kral Ahaşveroş Agagî Hammedata'nın oğlu Haman'ı büyülttü, ve onu yükseltti, ve onun kürsüsünü yanında olan tüm reislerin üstüne koydu.
2 Ve kral kapısında olan kralın tüm kulları Haman'a eğilirler, ve önünde yere kapanırlardı; çünkü onun hakkında kral böyle emretmişti. Ama Mordekay eğil-medi, ve yere kapanmadı.
3 O zaman kral kapısında olan kralın kulları Mordekay'a, Niçin kralın emrinden öte geçiyorsun? dediler.
4 Şimdi vaki oldu ki, kendisine her gün söyledikleri halde onları dinlemeyince, Mordekay'ın sözleri duracak mı diye görmek için Haman'a bildirdiler; çünkü kendisinin Yahudi olduğunu onlara bildirmişti.
5 Ve Haman, Mordekay'ın eğilmediğini ve önünde yere kapanmadığını görünce, o zaman Haman kızgınlıkla doldu.
6 Ve yalnız Mordekay'a el atmak onun gözünde küçük göründü; çünkü Morde-kay'ın halkını ona bildirmişlerdi; ve Haman Ahaşveroş'un tüm ülkesinde olan Yahudiler'in hepsini, Mordekay'ın halkını, helak etmek istiyordu.
7 Kral Ahaşveroş'un on ikinci yılında, birinci ayda, Nisan ayında, her gün, ve on ikinci aya, Adar ayına kadar her ay Haman'ın önünde Pur, yani kura attılar.
8 Ve Haman Kral Ahaşveroş'a dedi ki, Senin ülkenin tüm illerinde olan halklar arasına dağılmış, ayrı yaşayan bir halk vardır; ve onların kuralları her halkın-kinden farklıdır; ve kralın kurallarını tutmuyorlar; ve onları kendi hallerine bırakmak krala gerekmez.
9 Eğer krala iyi görünürse onları yok etsinler diye yazılsın; ve kralın hazine-sine götürmek üzere on bin talant gümüş tartar, kralın işini yapanların eline veririm.
10 Ve kral, yüzüğünü parmağından çıkardı, ve onu Agagî Hammedata'nın oğlu Yahudiler'in düşmanı Haman'a verdi.
11 Ve kral Haman'a, Gümüş ve halk sana verilmiştir, dedi, onun hakkında gözünde iyi olana göre yap.
12 O zaman, birinci ayda, on üçüncü gününde kralın yazmanları çağrıldı; ve Haman'ın emrettiği her şeye göre kral vekillerine, ve her il üzerinde olan vali-lere, ve her halkın reislerine, yazısına göre her ile, ve diline göre her halka yazıldı; Kral Ahaşveroş'un adıyla yazıldı, ve kralın yüzüğüyle mühürlendi.
13 Ve on ikinci ayın, Adar ayının on üçüncü gününde, tüm Yahudileri, genç-leri ve kocamış adamları, küçük çocuk-ları ve kadınları, bir günde helak etsinler, öldürsünler, ve yok etsinler, ve mallarını çapul etsinler diye kralın tüm illerine ulaklar eliyle mektuplar gönderildi.
14 O gün için hazır olsunlar diye her ile buyrultu olarak dağıtılmak üzere yazının sureti tüm halklara ilan edildi.
15 Ulaklar kralın emriyle çabuk yola çıktılar, Şuşan sarayında da buyrultu çıkarıldı. Ve kral ve Haman içmeye oturdular; ama Şuşan şehri şaşkınlık içindeydi.
