MORDEKAY olan tüm şeyleri anla-yınca, Mordekay giysisini yırttı, ve küle ve çula büründü, ve şehrin ortasına çıktı, ve büyük ve acı feryatla bağırdı;
2 Ve kralın kapısı önüne kadar geldi; çünkü çul sarınmış olarak kimse kralın kapısından içeri giremezdi.
3 Ve her bir ilde, kralın sözünün ve buyrultusunun vardığı her yerde, Yahudiler arasında büyük yas, ve oruç ve ağlayışla dövünme vardı; ve birçokları çul ve kül üzerinde yattılar.
4 Böylece Ester'in hizmetçi kızları ve kızlar ağaları gelip bunu kendisine bildir-diler; ve kraliçe çok kederlendi; ve Mordekay'a giydirsinler, ve üzerinden çulunu çıkarsınlar diye giysi gönderdi; ama o almadı.
5 O zaman Ester, kendi hizmetine kralın koymuş olduğu kızlar ağalarından birini, Hatak'ı çağırdı, ve ona emretti ki, Mordekay'a gidip anlasın, bu nedir, ve niçin olmuştur.
6 Böylece Hatak kral kapısının önünde olan şehir meydanına, Mordekay'ın yanına çıktı.
7 Ve Mordekay başına gelen her şeyi, ve Yahudiler'i yok etsinler diye, onlar için Haman'ın kral hazinelerine vermeyi vaat etmiş olduğu gümüşün tam miktarını ona anlattı.
8 Hem de kendilerini helak etmek için Şuşan'da dağıtılmış olan buyrultu yazısı-nın suretini verdi ki, Ester'e göstersin, ve ona anlatsın, ve ona emretsin de, kralın yanına girip ondan lütuf dilesin, ve kendi halkı için onun önünde yalvarsın.
9 Ve Hatak geldi, ve Mordekay'ın sözle-rini Ester'e bildirdi.
10 Yine Ester Hatak'a söyleyip Morde-kay'a şöyle haber gönderdi:
11 Kralın tüm kulları, ve kralın illerinin halkı bilirler ki, erkek olsun kadın olsun, iç avluya, kralın yanına çağrılmadıkça her kim girerse, onun hakkında bir ka-nun vardır ki, sağ kalsın diye kralın altın asayı kendisine uzattığı adamdan baş-kası öldürülür; ve otuz gündür ki, kralın yanına girmek için çağrılmadım.
12 Ve Ester'in sözlerini Mordekay'a bildirdiler.
13 O zaman Mordekay Ester'e şu cevabı götürmelerini söyledi: Sanma ki, kralın evinde olduğun için, tüm Yahudiler'den daha çok sen kurtulacaksın.
14 Çünkü bu vakitte sen bütün bütün susarsan, Yahudiler'e yardım ve kurtuluş başka yerden çıkacaktır, ama sen ve babanın evi yok olacaksınız; ve kim bilir, belki böyle bir vakit için krallığa ermiş-sindir?
15 O zaman Ester Mordekay'a şu cevabı götürmelerini söyledi:
16 Git, Şuşan'da hazır bulunan tüm Yahudiler'i topla, ve benim için oruç tutun, ve gece gündüz, üç gün yemeyin ve içmeyin; ben ve kızlarım da öyle oruç tutacağız; ve böylece emire göre olmadığı halde krala gideceğim; ve yok olursam olayım.
17 Böylece Mordekay gitti, ve Ester'in kendisine emretmiş olduğu her şeye göre yaptı.
