1. Allah'ın isteğiyle İsa Mesih'in elçisi Pavlus, Efes'te bulunan kutsallara, ve Mesih İsa'da sadıklara:
2. Size Babamız Allah'tan ve Rab İsa Mesih'ten inayet ve selamet olsun.
3. Bizi Mesih'te tüm ruhani kutsamalarla göksel yerlerde kutsamış olan Rabbimiz İsa Mesih'in Allah'ı ve Babası kutlu olsun;
4. Nitekim, kendi önünde sevgide kutsal ve lekesiz olalım diye, dünyanın kuruluşundan önce bizi O'nda seçti;
5. Sevgili kişide bizi makbul ettiği inayetinin yüceliği övülmesine,
6. Kendi isteğinin hoşnutluğuna göre, İsa Mesih aracılığıyla bizi kendisine evlat edinmeye önceden belirledi.
7. Tüm bilgelik ve anlayışta bize bol bol verdiği kendi inayetinin zenginliğine göre,
8. O'nun kanı aracılığıyla O'nda halasa, günahların bağışına sahibiz;
9. Kendisinde tasarladığı hoşnutluğuna göre, kendi isteğinin sırrını,
10. Vakitlerin bütünlüğü idaresinde,	hem gökte, hem yeryüzünde bulunan tüm şeyleri Mesih'te, yani O'nda, birleştireceğini bize bildirdi;
11. O'nda da biz miras aldık, tüm şeyleri kendi isteğinin emeli uyarınca işleyenin amacına göre önceden belirlendik,
12. Öyle ki, Mesih'e ilk güvenmiş olan bizler, O'nun yüceliğinin övülmesi için olalım.
13. Gerçeğin sözünü, kurtuluşunuzun İncil'ini işittikten sonra ona siz de güvendiniz; O'na iman ettikten sonra da vaadin o Kutsal Ruh'uyla mühürlendiniz;
14. O, O'nun yüceliğinin övülmesi için, satın alınmış olanın halasına dek mirasımızın güvencesidir.
15. Bunun için, Rab İsa'ya olan imanınızı ve tüm kutsallara olan sevginizi işittiğimden beri,
16. Ben de sizin için durmadan şükrediyor, sizi dualarımda anıyorum;
17. Öyle ki, Rabbimiz İsa Mesih'in Allah'ı, yüceliğin Babası, O'nu bilmekte  size bilgelik ve vahiy ruhunu versin,
18. Aklınızın gözleri aydınlansın da O'nun davetinin umudu, ve kutsallarda O'nun mirasının yüceliğinin zenginliklerinin ne olduğunu,
19. Ve iman eden bizler için O'nun kudretinin aşkın büyüklüğünün ne olduğunu bilesiniz, O'nun kuvvetli kudretinin işlemesine göre,
20. Ki onu Mesih'te işledi, vakit ki O'nu ölüler arasından diriltip göksel yerlerde kendi sağında,
21. Her yönetim, kudret, güç, egemenlik ve yalnız bu dünyada değil, ama gelecek dünyada da anılan her isimden çok yukarda oturtup
22. Tüm şeyleri ayakları altına koyarak O'nu tüm şeyler üzerinde baş olmak üzere kiliseye verdi;
23. Bu O'nun bedenidir, her şeyde her şeyi dolduranın doluluğudur.
