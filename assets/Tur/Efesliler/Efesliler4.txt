1. Bu nedenle Rab'bin tutuklusu olan ben size yalvarırım ki,
2. Tüm alçakgönüllülük ve yumuşak huylulukla, sabırla, birbirinize sevgide tahammül ederek,
3. Esenlik bağında Ruh'un birliğini saklamaya çalışarak, davet edildiğiniz davete yaraşır biçimde yürüyesiniz.
4. Tek beden vardır, ve tek Ruh, nitekim siz de davetinizin tek umudunda davet edildiniz;
5. Tek Rab, tek iman, tek vaftiz vardır,
6. Hepsinin tek Allah'ı ve Babası vardır, O hepsinin üstünde, ve hepsinin arasında, ve hepinizin içindedir.
7. Ama her birimize Mesih'in armağanının ölçüsüne göre inayet verildi.
8. Bunun için diyor ki, Yukarıya çıktığı zaman, esirliği esir aldı, ve insanlara armağanlar verdi.
9. (Şimdi çıktı ne demektir, meğer O ola ki önce yerin aşağı taraflarına indi?
10. İnmiş olan ve tüm şeyleri doldursun diye tüm göklerden çok yukarı çıkmış olan kişi aynıdır.)
11. Ve kutsalların yetkinleşmesi için, hizmetin işi için, Mesih'in bedeninin bina edilmesi için,
12. Artık insanların hilesi ve kurnazlığı aracılığıyla, ki bunlarla aldatmak için pusuya yatıyorlar, her öğretinin yeliyle çalkalanan ve öteye beriye sürüklenen çocuklar olmayalım,
13. Ama gerçeği sevgide söyleyip baş olan O'na, yani Mesih'e tüm şeylerde büyüyelim diye,
14. Kendisi bazılarını elçiler; ve bazılarını peygamberler; ve bazılarını müjdeciler; ve bazılarını çobanlar ve öğretmenler atadı;
15. Ta hepimiz iman ve Allah'ın Oğlu bilgisi birliğine, yetkin adama, Mesih'in dolgunluk boyunun ölçüsüne erişinceye dek;
16. O'ndan tüm beden her yardım eden mafsalla koşulmuş ve çatılmış iken kuvvetle işleyen her bir üyenin ölçüsüne göre, kendi kendini sevgide geliştirsin diye, bedenin artmasını sağlar.
17. Bunun için şunu söylüyor ve Rab'de tanıklık ediyorum ki artık diğer Centiller'in akıllarının batıllığında yürüdükleri gibi yürümeyin,
18. Anlayış kararmış, kalpleri kör olduğu için, içlerinde olan bilgisizlikten Allah'ın yaşamından garip oldular,
19. Her hissi kaybederek, açgözlülükle her pisliği işlemek için kendilerini şehvete teslim ettiler.
20. Ama siz Mesih'i böyle öğrenmediniz;
21. Eğer gerçekten O'nu işittiniz ve O'nun tarafından eğitildinizse, gerçek İsa'da olduğu üzere;
22. Ki önceki yaşayışla ilgili eski insanı bırakasınız, o hileli şehvetlerle bozulmuştur;
23. Ve aklınızın ruhunda yenilenesiniz;
24. Ve Allah'ın suretince doğrulukta ve gerçek kutsallıkta yaratılmış yeni insanı giyinesiniz.
25. Bunun için yalanı bırakıp her adam kendi komşusuyla gerçeği konuşsun; çünkü birbirimizin üyeleriyiz.
26. Öfkelenin, ve günah işlemeyin; öfkeniz üzerine güneş batmasın;
27. İblise de yer vermeyin.
28. Hırsızlık yapan artık hırsızlık yapmasın; ama çalışsın, kendi elleriyle iyi olanı işlesin ki ihtiyacı olana vereceği olsun.
29. Ağzınızdan hiçbir çürük söz çıkmasın, ama geliştirmeye yararlı olan ki işitenlere inayet versin.
30. Ve Allah'ın Kutsal Ruh'unu kederlendirmeyin, ki O'nunla kurtuluş gününe mühürlendiniz.
31. Her kötü niyetle birlikte tüm acılık, ve gazap, ve öfke, ve bağırış, ve kötü konuşma sizden uzaklaştırılsın;
32. Ve birbirinize lütufkâr, şefkatli olun, Allah sizi Mesih uğruna bağışladığı gibi, siz de birbirinizi bağışlayın.
