1. Ve suçlar ve günahlarda ölü olan sizleri diri etti;
2. Onlarda siz bir zaman bu dünyanın gidişine göre, hava kudretinin reisine, sözdinlemezlik çocuklarında şimdi işleyen ruha göre yürüdünüz;
3. Aralarında biz hepimiz de geçen zamanda et bedenimizin tutkularında geçinip et bedenin ve zihnin isteklerini uyguladık ve başkaları gibi doğal olarak gazabın çocuklarıydık.
4. Ama merhamette zengin olan Allah, bizi sevdiği büyük sevgisinden ötürü,
5. Biz günahlarda ölü olduğumuz halde, bizi Mesih'le birlikte diri etti, (inayetle kurtuldunuz;)
6. Ve Mesih İsa'yla bize olan lütfunda gelecek çağlarda kendi inayetinin aşırı zenginliğini göstersin diye,
7. Bizi birlikte diriltip göksel yerlerde Mesih İsa'da birlikte oturttu.
8. Çünkü iman aracılığıyla inayetle kurtuldunuz; ve bu sizden değil, ama Allah'ın armağanıdır,
9. Hiçbir adam övünmesin diye, işlerden değildir.
10. Çünkü biz O'nun eseriyiz, Mesih İsa'da, onlarda yürüyelim diye, Allah'ın önce hazırladığı iyi işlere yaratıldık.
11. Onun için hatırlayın ki, siz geçen zamanda et bedende Centiller olup et bedende elle yapılmış sünnetlilik denilen tarafından sünnetsiz denilenlerdiniz;
12. O zaman Mesih'siz, İsrail cumhurundan uzak ve vaadin antlaşmalarından garip, umutsuz ve dünyada Allah'sızdınız;
13. Ama şimdi Mesih İsa'da bir vakitler uzak olan sizler Mesih'in kanıyla yakın oldunuz.
14. Çünkü ikisini bir edip aramızda bölmenin orta duvarını yıkan O, bizim esenliğimizdir;
15. Esenliği sağlayıp O ikiden kendisinde bir yeni insan yaratsın,
16. Ve ikisini çarmıh aracılığıyla bir bedende Allah'la barıştırsın diye, kendi et bedeninde düşmanlığı, yani kanunlar üzere kurulmuş olan emirlerin yasasını ortadan kaldırdı; çünkü onunla düşmanlığı öldürmüştür;
17. Ve gelip hem uzak olan sizlere, hem de yakın olanlara esenliği vaaz etti.
18. Çünkü O'nun aracılığıyla ikimize de tek Ruh vasıtasıyla Baba'ya yaklaşma var.
19. Şimdi bunun için siz artık yabancı ve garip değilsiniz, ama kutsallarla birlikte yurttaş ve Allah'ın ev halkındansınız;
20. Ve, İsa Mesih'in kendisi köşenin	baş taşı olarak, elçilerle peygamberlerin temeli üzerine bina edildiniz;
21. O'nda yakışık çatılmış tüm bina Rab'de kutsal bir tapınak olmak üzere büyüyor;
22. O'nda siz de Ruh aracılığıyla Allah'ın konutu olmak üzere beraber bina ediliyorsunuz.
