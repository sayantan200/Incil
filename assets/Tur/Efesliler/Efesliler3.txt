1. Bu sebepten ben Pavlus siz Centiller için İsa Mesih'in tutuklusuyum,
2. Eğer bana sizin için verilen Allah'ın inayetinin idaresini işitmişseniz;
3. Nasıl ki O bana vahiy aracılığıyla sırrı bildirdi; (nitekim önce az sözle yazdım,
4. Onu okumakla, Mesih'in sırrında benim bilgimi anlayabilirsiniz)
5. O şimdi Ruh aracılığıyla O'nun kutsal elçilerine ve peygamberlerine açıklandığı gibi başka çağlarda insanoğullarına,
6. Centiller'in mirasa ortak, aynı bedenden ve Mesih'te İncil aracılığıyla O'nun vaadine paydaş olduğu bildirilmemişti;
7. Ben de O'nun gücünün etkili işleyişine göre bana verilen Allah'ın  inayetinin armağanıyla O'nun hizmetkârı oldum.
8. Rabbimiz İsa Mesih'te ettiği ebedi amaca göre,
9. Şimdi göksel yerlerde hükümetlere ve kudretlere kilise aracılığıyla Allah'ın türlü türlü bilgeliği bildirilmesi için,
10. Centiller arasında Mesih'in akıl ermeyen zenginliğini vaaz edeyim ve tüm şeyleri İsa Mesih aracılığıyla yaratan Allah'ta dünyanın başlangıcından beri gizlenmiş sırrın paydaşlığının ne olduğu hakkında tüm insanları aydınlatayım diye,
11. Ben tüm kutsalların en küçüğünün küçüğü bulunduğum halde bana bu inayet verildi;
12. Kendisinde cesaretimiz ve O'nun imanı aracılığıyla güvenceyle girme hakkımız vardır.
13. Bunun için rica ederim ki benim sizin için çektiğim sıkıntılarımdan bezginlik getirmeyesiniz, o sizin yüceliğinizdir.
14. Bu nedenle Allah'ın tüm doluluğuyla dolasınız diye,
15. Ondan gökte ve yerde olan tüm aileleri adlandıran Rabbimiz İsa Mesih'in Babası'na diz çökerim
16. Ki, kendi yüceliğinin zenginliğine göre size versin ki iç insanda kendi Ruh'uyla kuvvetle güçlenesiniz;
17. Ve iman aracılığıyla Mesih yüreğinizde otursun; hem de siz sevgide köklenmiş ve temellenmiş olarak,
18. Tüm kutsallarla enlik, uzunluk, derinlik ve yüksekliğin ne olduğunu kavramaya
19. Ve Mesih'in akıldan üstün olan sevgisini bilmeye gücünüz olsun.
20. Şimdi, bizde	işleyen kudrete göre istediğimiz veya düşündüğümüzden çok üstününü yapabilene,
21. O'na kilisede İsa Mesih aracılığıyla sonsuz dünyanın tüm çağları boyunca yücelik olsun. Âmin.
