1. Çünkü, ey kardeşler, yanınıza girişimizin boş olmadığını kendiniz bilirsiniz;
2. Ama bildiğiniz gibi önce Filipi'de eziyet çekmiş ve hakaret görmüş olduğumuz halde, çok savaşımla size Allah'ın İncil'ini söylemek için Allah'ımızda cesaretli olduk.
3. Çünkü teşvikimiz ne yalandan, ne kirlilikten, ne de hileyle idi;
4. Ama Allah tarafından İncil ile emniyet edilmeye seçildiğimiz gibi, insanları değil, ama yüreklerimizi sınayan Allah'ı hoşnut etmek için böyle söylüyoruz.
5. Çünkü bildiğiniz gibi, hiçbir zaman ne yaltakçı sözlerini ne de açgözlülük örtüsünü kullandık; Allah tanıktır;
6. Ve, biz Mesih'in elçileri olarak yük olmaya gücümüz yeterken, insanlardan, ne sizden, ne de başkalarından yücelik aramadık.
7. Ama aranızda dadı kendi çocuklarını kayırdığı gibi yumuşak huylu olduk;
8. Böylece sizi özleyen bizler sizi yalnız Allah'ın İncil'inden değil, ama kendi canlarımızdan da hissedar etmeye razıydık, çünkü sizi çok sevdik.
9. Çünkü, ey kardeşler, emeğimizi ve zahmetimizi hatırlarsınız; çünkü sizden birine yük olmamak için gece gündüz çalışarak size Allah'ın İncil'ini vaaz ettik.
10. Siz inananlar arasında nasıl kutsallıkla ve adaletle ve kusursuzca davrandığımıza siz de tanıksınız, Allah da;
11. Nitekim sizi kendi krallığına ve yüceliğine çağıran Allah'a layık surette yürümeniz için,
12. Sizden her birine, babanın kendi çocuklarına ettiği gibi,  nasıl teşvik ve teselli edip özendirdiğimizi bilirsiniz.
13. Bu nedenle de durmadan Allah'a şükrederiz, çünkü, bizden işittiğiniz Allah'ın sözünü kabul ettiğiniz zaman, onu insanların sözü gibi değil, ama gerçekte olduğu gibi Allah'ın sözü olarak kabul ettiniz, o da siz inananlarda etkili olarak işliyor.
14. Çünkü siz, ey kardeşler, Yahudiye'de Mesih İsa'da olan Allah'ın kiliselerine uyanlar oldunuz; çünkü siz de kendi vatandaşlarınızdan, onların Yahudiler'den çektikleri gibi, benzer şeyleri çektiniz.
15. Onlar Rab İsa'yı, ve kendi peygamberlerini öldürüp bize de zulmettiler; ve Allah'ı hoşnut etmiyor, tüm insanlara da karşıdırlar;
16. Kurtulmaları için Centiller'e konuşmamızı önlüyorlar, öyle ki, her an kendi günahlarını doldursunlar; çünkü onların üzerine son derecede gazap yetişmiştir.
17. Ama biz, ey kardeşler, kısa bir süre için gönülde değil, yüzde sizden yoksun bırakılarak büyük arzuyla yüzünüzü görmeye daha da çok gayret ettik.
18. Bunun için biz, yani ben Pavlus, birkaç kez size gelmek istedik; ama Şeytan bize engel oldu.
19. Çünkü umudumuz, ya da sevincimiz, ya da övünme tacımız nedir? Rabbimiz İsa Mesih'in huzurunda O'nun gelişinde siz değil misiniz?
20. Çünkü yüceliğimiz ve sevincimiz sizsiniz.
