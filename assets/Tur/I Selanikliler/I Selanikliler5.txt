1. Ama, ey kardeşler, zamanlar ve vakitler hakkında size yazmama ihtiyacınız yoktur.
2. Çünkü siz kendiniz iyi bilirsiniz ki Rab'bin günü, gece hırsız nasıl gelirse, öyle gelir.
3. Çünkü, Esenlik ve emniyet, dedikleri zaman; o vakit gebe kadına ağrı geldiği gibi, onlara ansızın yıkım gelecek; ve kaçıp kurtulmayacaklar.
4. Ama siz, ey kardeşler, karanlıkta değilsiniz ki o gün sizi hırsız gibi bastırsın.
5. Siz hepiniz ışığın çocukları, ve gündüzün çocuklarısınız; geceden ve karanlıktan değiliz.
6. Bunun için başkaları gibi uyumayalım; ama uyanık duralım ve ayık olalım.
7. Çünkü uyuyanlar gecede uyurlar; sarhoş olanlar da gecede sarhoş olurlar.
8. Ama gündüzden olan bizler, iman ve sevgi zırhını, ve miğfer olarak kurtuluş umudunu giyip ayık olalım.
9. Çünkü Allah bizi gazap için değil, ama Rabbimiz İsa Mesih aracılığıyla kurtuluşa kavuşmak için tayin etti,
10. O bizim için öldü, öyle ki, gerek uyanık gerek uykuda olalım, O'nunla birlikte yaşayalım.
11. Onun için, yapmakta olduğunuz gibi, birbirinizi teselli edin, ve birbirinizi bina edin.
12. Ve, ey kardeşler, size yalvarırız ki, aranızda çalışanları, ve Rab'de üzerinize baş olanları, ve size öğüt verenleri tanıyasınız;
13. Ve işlerinden ötürü onlara sevgide ziyadesiyle saygı gösterin. Kendi aranızda esenlik üzere olun.
14. Şimdi, ey kardeşler, size yalvarırız, düzensizleri uyarın, yüreksizleri teselli edin, zayıflara destek olun, tüm insanlara karşı sabırlı olun.
15. Sakının kimse kötülüğe karşı hiçbir adama kötülükle ödemesin; ama her zaman gerek birbirinizin gerek tüm insanların iyiliğine çalışın.
16. Her zaman sevinin.
17. Durmadan dua edin.
18. Her şeyde şükredin; çünkü Mesih İsa'da sizin için Allah'ın isteği budur.
19. Ruh'u söndürmeyin.
20. Peygamberlikleri hor görmeyin.
21. Tüm şeyleri sınayın; iyi olanı sıkı tutun.
22. Kötülüğün her görünüşünden çekinin.
23. Ve esenlik Allah'ının kendisi sizi tamamıyla kutsal kılsın; ve Allah'a dua ederim ki, tüm ruhunuz ve canınız ve bedeniniz Rabbimiz İsa Mesih'in gelişine dek kusursuz saklansın.
24. Sizi çağıran sadıktır, O da bunu yapacaktır.
25. Kardeşler, bizim için dua edin.
26. Tüm kardeşleri kutsal öpüşle selamlayın.
27. Rab'bin adıyla size buyuruyorum ki bu mektup tüm kutsal kardeşlere okunsun.
28. Rabbimiz İsa Mesih'in inayeti sizinle birlikte olsun. Âmin.
