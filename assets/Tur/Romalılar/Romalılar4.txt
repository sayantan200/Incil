1. Öyleyse, et beden açısından babamız İbrahim ne buldu diyelim?
2. Çünkü eğer İbrahim işler aracılığıyla aklandıysa, övünmeye hakkı vardır; ama Allah'ın önünde değil.
3. Çünkü Yazı ne diyor? İbrahim Allah'a inandı, ve bu ona doğruluk için sayıldı.
4. Şimdi, çalışana ücret inayetten değil, ama borçtan sayılır;
5. Ancak çalışmayıp ama takvasız kişiyi aklayana iman edenin imanı doğruluk için sayılır.
6. Nitekim, işler olmaksızın Allah'ın kendisine doğruluk saydığı adamın mutluluğunu Davut da şöyle anlatır:
7. Fesatları bağışlanmış, ve günahları örtülmüş olanlara ne mutlu.
8. Ne mutlu Rab'bin kendisine günah saymayacağı adama.
9. Öyleyse bu mutluluk yalnız sünnetlilik üzerine mi? yoksa sünnetsizlik üzerine de mi düşer? Çünkü diyoruz ki, iman İbrahim'e doğruluk için sayıldı.
10. Öyleyse nasıl sayıldı? Sünnetlilikteyken mi, yoksa Sünnetsizlikte mi? Sünnetlilikte değil, ama sünnetsizlikte;
11. Ve daha sünnetsizken sahip olduğu iman doğruluğunun mührü olarak sünnet işaretini aldı; öyle ki, sünnetsiz oldukları halde, onlara da doğruluk sayılsın diye, iman edenlerin hepsinin babası olsun;
12. Ve yalnız sünnetlilikten olanlara değil, ama atamız İbrahim'in sünnetsizken sahip olduğu imanın izlerinden yürüyenlere de sünnetlilik babası olsun.
13. Çünkü İbrahim'e ya da tohumuna dünyanın mirasçısı olma vaadi yasa aracılığıyla değil, ama iman doğruluğu aracılığıyla verildi;
14. Çünkü eğer yasadan olanlar mirasçı iseler, iman boş ve vaat geçersiz oldu;
15. Çünkü yasa öfke getirir, çünkü yasa olmadığı yerde suç işlemek de yoktur.
16. Bu nedenle imandandır, öyle ki, vaat inayetle olup tüm tohuma emin olsun, yalnız yasadan olana değil, ama İbrahim'in imanından olana da;
17. İnandığının, yani ölüleri diri eden, olmayan şeyleri olanlar gibi çağıran Allah'ın katında hepimizin babasıdır, yazılmış olduğu gibi: Ben seni birçok ulusların babası ettim.
18. Senin tohumun böyle olacaktır, diye söylenen söze göre, umutsuz bir durumdayken birçok ulusların babası olacağına umutla iman etti.
19. Ve imanda zayıflamayıp kendisi yaklaşık yüz yaşındayken artık ölmüş bedenini ve Sara'nın rahminin ölülüğünü düşünmedi.
20. İmansızlık ederek Allah'ın vaadinden kuşkulanmadı, ama imanda güçlenip Allah'ı yüceltti;
21. Ve O'nun vaat ettiğini yapacak güçte de olduğuna tümüyle güvendi.
22. Ve bu nedenle, bu ona doğruluk için sayıldı.
23. Şimdi ona sayıldığı, yalnız onun için değil,
24. Ama bizlere sayılacağından, bizim için de yazıldı, eğer Rabbimiz İsa'yı ölüler arasından diriltene iman edersek;
25. O bizim suçlarımız için teslim edildi, ve aklanmamız için diriltildi.
