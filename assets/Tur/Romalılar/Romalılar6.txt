1. Öyleyse ne diyelim? İnayet çoğalsın diye, günahta mı kalalım?
2. Allah korusun. Günaha ölmüş olan bizler artık onda nasıl yaşarız?
3. İsa Mesih'in içine vaftiz edilen hepimizin ölümünün içine vaftiz edildiğimizi bilmez misiniz?
4. Bu nedenle onunla birlikte vaftiz yoluyla ölümün içine gömüldük; öyle ki, Baba'nın yüceliği aracılığıyla Mesih nasıl ölüler arasından diriltildiyse, biz de böylece yaşam yeniliğinde yürüyelim.
5. Çünkü eğer ölümünün benzeyişinde birlikte dikildikse, dirilişinin benzeyişinde de olacağız.
6. Bunu biliriz ki, artık günaha kölelik etmeyelim diye, günah bedeni ortadan kaldırılması için, eski insanlığımız onunla birlikte çarmıha gerilmiştir.
7. Çünkü ölmüş kişi günahtan özgür kılınmıştır.
8. Şimdi eğer Mesih'le birlikte ölmüşsek, onunla birlikte yaşayacağımıza da inanıyoruz;
9. Çünkü Mesih'in ölüler arasından diriltilmiş olup artık ölmeyeceğini, ölümün artık O'nun üzerinde egemenlik sürmeyeceğini biliriz.
10. Çünkü ölmekte bir kere günaha öldü, ama yaşamakta Allah'a yaşıyor.
11. Siz de böylece kendinizi günaha ölü, ama Rabbimiz Mesih İsa'da Allah'a diri sayın.
12. Bu nedenle, tutkularında ona uymayasınız diye, ölümlü bedeninizde günah egemenlik sürmesin.
13. Ve üyelerinizi haksızlık araçları olarak günaha sunmayın, ama ölüler arasından yaşama kavuşmuş olanlar gibi, kendinizi Allah'a, üyelerinizi de doğruluk araçları olarak Allah'a sunun.
14. Çünkü günah size egemen olmayacaktır, çünkü yasa altında değil, ama inayet altındasınız.
15. Öyleyse ne? Yasa altında değil, ama inayet altında olduğumuz için günah mı işleyelim? Allah korusun.
16. Bilmez misiniz ki, sözünü dinlemek için kime kendinizi köle olarak teslim ederseniz, sözünü dinlediğiniz kimsenin kölelerisiniz, ya ölüme günahın, ya da doğruluğa itaatkarlığın?
17. Ama Allah'a şükrolsun ki, günahın köleleriydiniz, ama size teslim edilen öğretinin şekline yürekten itaat ettiniz.
18. Ve günahtan özgür kılınarak doğruluğun köleleri oldunuz.
19. Et bedeninizin zayıflığı için insana göre söylüyorum; çünkü üyelerinizi kirliliğe ve fesat için fesada nasıl köle olarak sundunuzsa, böylece şimdi üyelerinizi kutsallık için doğruluğa köle olarak sunun;
20. Çünkü siz günahın köleleriyken, doğruluktan özgürdünüz.
21. Şimdi utandığınız şeylerden o zaman ne ürününüz vardı? O şeylerin sonu ölümdür.
22. Ama şimdi günahtan özgür kılınıp Allah'a köleler olduğunuza göre, kutsallık için ürününüz var, ve sonu sonsuz yaşamdır.
23. Çünkü günahın ücreti ölüm, ama Allah'ın bağışı Rabbimiz İsa Mesih aracılığıyla sonsuz yaşamdır.
