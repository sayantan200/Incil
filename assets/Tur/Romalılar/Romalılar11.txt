1. Öyleyse şöyle diyorum: Allah kendi halkını ret mi etti? Allah korusun. Çünkü ben de İbrahim tohumundan, Benyamin oymağından bir İsrailli'yim.
2. Allah önceden bildiği kendi halkını reddetmedi. Yoksa Yazı'nın İlyas hakkında ne dediğini bilmez misiniz? Nasıl İsrail'e karşı Allah'a yakınıp diyor ki,
3. Ya Rab, peygamberlerini öldürdüler, ve sunaklarını yıktılar, ve ben yalnız kaldım, beni de öldürmeye çalışıyorlar.
4. Ama Allah'ın cevabı ona ne diyor? Baal'ın suretine diz çökmemiş yedi bin kişiyi kendime alıkoydum.
5. Aynı şekilde şimdiki zamanda da inayet seçimine göre bir bakiye vardır.
6. Ve eğer inayetle ise, artık işlerden değildir, yoksa inayet artık inayet değildir. Ama eğer işlerdense, artık inayet değildir, yoksa iş artık iş değildir.
7. Öyleyse ne? İsrail aradığına kavuşmadı, seçim ise kavuştu, kalanlar da körleştirildi,
8. (Yazılmış olduğu gibi: Allah onlara uyuşukluk ruhu, görmeyen gözler ve işitmeyen kulaklar verdi;) ta bugüne dek.
9. Davut da diyor ki, Sofraları onlara kement, ve tuzak, ve tökez, ve ceza olsun;
10. Gözleri görmemek üzere kararsın, ve bellerini her zaman bük.
11. Öyleyse diyorum ki, Düşsünler diye mi sendelediler? Allah korusun; ama tersine, onları kıskandırmak için onların düşmesiyle Centiller'e kurtuluş geldi.
12. Şimdi eğer onların düşmesi dünyanın zenginliği ve onların bozgunluğu Centiller'in zenginliği olduysa, onların doluluğu ne kadar daha çok olacaktır?
13. Çünkü siz Centiller'e söylüyorum, Centiller'in elçisi olduğuma göre, hizmetimi yüce sayarım;
14. Belki bir yolla et bedenim olanları gayretlendirip onlardan bazılarını kurtarırım.
15. Çünkü onların reddedilmesi dünyanın barışması olduysa, kabul edilmeleri ölüler arasından yaşam değil de nedir?
16. Çünkü eğer turfanda kutsalsa, hamur da kutsaldır; ve eğer kök kutsalsa, dallar da öyledir.
17. Ve eğer dallardan bazısı koparıldıysa, ve sen, yabanıl zeytin ağacıyken, onların arasına aşılanıp onlarla birlikte zeytin ağacının köküne ve semizliğine ortak oldunsa;
18. Dallara karşı övünme. Ama eğer övünüyorsan, sen kökü değil, ama kök seni taşıyor.
19. O zaman, Ben aşılanayım diye, dallar koparıldı, diyeceksin.
20. Doğru; onlar imansızlıktan dolayı koparıldı, sense imanla duruyorsun. Böbürlenme, ama kork;
21. Çünkü eğer Allah doğal dalları esirgemediyse, sakın ki seni de esirgemesin.
22. Bunun için Allah'ın iyiliğine ve sertliğine bak; düşenler üzerine sertlik; ama sana karşı iyilik, eğer iyiliğinde durursan; yoksa sen de kesilirsin.
23. Ve onlar da, eğer imansızlıkta devam etmezlerse, aşılanacaklar; çünkü Allah'ın onları yeniden aşılamaya gücü vardır;
24. Çünkü eğer sen doğal yapısıyla yabanıl zeytin ağacından kesilip doğaya aykırı olarak iyi zeytin ağacına aşılandınsa, doğal dallar olan bunlar öz zeytin ağacına ne kadar daha çok aşılanacaktır.
25. Çünkü, ey kardeşler, kendilerinizde akıllı geçinmemek için şu sırdan habersiz kalmanızı istemem; yani Centiller'in doluluğu gelinceye dek İsrail'in bir bölümüne körleşme oldu.
26. Ve böylece tüm İsrail kurtulacaktır; yazılmış olduğu gibi: Sion'dan Azat Edici gelecek ve Yakup'tan takvasızlığı döndürecektir;
27. Çünkü, onların günahlarını kaldıracağım zaman, onlarla olan antlaşmam budur.
28. Gerçi İncil'e göre sizin uğrunuza düşmandırlar; ama seçime göre ataların uğruna sevgilidirler.
29. Çünkü Allah'ın armağanları ve çağrısı geri alınmaz;
30. Çünkü siz bir zamanlar Allah'a iman etmediniz, ama şimdi onların imansızlığıyla merhamete kavuştunuz;
31. Bunun gibi, onlar da şimdi iman etmediler,	öyle ki, sizin merhametinizle onlar da merhamete kavuşsunlar.
32. Çünkü Allah, hepsine merhamet etsin diye, onların hepsini imansızlık altında kapadı.
33. Ey Allah'ın hem bilgeliğinin hem de bilgisinin zenginliğinin derinliği! Ne derece O'nun hükümleri akıl ermez, yolları da araştırılmaz!
34. Çünkü Rab'bin düşüncesini kim bildi? Veya kim O'nun öğütçüsü oldu?
35. Ya da O'na önce kim verdi ki, kendisine yine karşılığı verilsin?
36. Çünkü tüm şeyler O'ndan, ve O'nun aracılığıyla, ve O'nadır; sonsuza dek O'na yücelik olsun. Âmin.
