1. Kenhere'deki kilisenin hizmetçisi olan Fibi kız kardeşimizi size salık veririm
2. Ki, onu kutsallara yaraşır şekilde Rab'de kabul edesiniz, ve sizlerden ihtiyacı olan herhangi bir işte kendisine yardım edesiniz; çünkü o da birçoklarına, ve bana da yardımcı olmuştur.
3. Mesih İsa'da yardımcılarım olan Priska ve Akuila'ya selam edin;
4. Onlar benim hayatım uğruna kendi boyunlarını koydular; yalnız ben değil, ama Centiller'in tüm kiliseleri de onlara teşekkürler ediyorlar.
5. Onların evindeki kiliseye de selam söyleyin. Akaya'nın Mesih için ilk ürünü olan sevgili arkadaşım Epenetos'a selam edin.
6. Bizim için çok çalışmış olan Meryem'e selam söyleyin.
7. Elçiler arasında tanınmış ve benden önce Mesih'te bulunmuş olan soydaşlarım ve hapishane arkadaşlarım Andronikos ve Yunias'a selam edin.
8. Rab'de sevdiğim Ampliyas'a selam söyleyin.
9. Mesih'te yardımcımız Urbanus ve sevgili arkadaşım Stakis'e selam edin.
10. Mesih'te beğenilmiş olan Apellis'e selam edin. Aristobulus'un ev halkından olanlara selam edin.
11. Soydaşım Hirodiyon'a selam söyleyin. Narkissus'un ev halkından Rab'de olanlara selam edin.
12. Rab'de çalışan Trifena ve Trifosa'ya selam edin. Rab'de çok çalışmış olan sevgili Persis'e selam edin.
13. Rab'de seçilmiş olan Rufus ve annesine, ki benim de annemdir, selam edin.
14. Asinkritos, Flegon, Hermas, Patrobas, Hermes ve onlarla birlikte olan kardeşlere selam edin.
15. Filologos, ve Yulia, Nereus, ve kız kardeşi, Olimpas, ve onlarla birlikte olan tüm kutsallara selam edin.
16. Birbirinizi kutsal öpüşle selam edin. Mesih'in kiliseleri size selam ederler.
17. Şimdi, ey kardeşler, size yalvarırım, öğrendiğiniz öğretiye karşı gelerek ayrılıklara ve sürçmelere neden olanlara dikkat edin; ve onlardan sakının.
18. Çünkü böyle kişiler Rabbimiz İsa Mesih'e değil, ama kendi karnına hizmet ederler; ve saf olanların yüreklerini düzgün ve hoş sözlerle aldatırlar.
19. Çünkü sözdinlerliğiniz tüm insanların kulağına erişti. Bu nedenle sizin için seviniyorum; ama isterim ki iyilik için akıllı, ve kötülük için saf olasınız.
20. Ve esenlik Allah'ı yakında Şeytan'ı ayaklarınızın altında ezecektir. Rabbimiz İsa Mesih'in inayeti sizinle olsun. Âmin.
21. Emektaşım Timoteos, ve soydaşlarım Lukius, ve Yason, ve Sosipatros size selam ederler.
22. Bu mektubu yazan ben Tertius, Rab'de size selam ederim.
23. Bana ve tüm kiliseye konukseverlik eden Gayus size selam eder. Kentin haznedarı Erastus size selam eder, Kuartus kardeş de.
24. Rabbimiz İsa Mesih'in inayeti hepinizle olsun. Âmin.
25. Şimdi benim İncil'ime ve İsa Mesih vaazına göre sizi pekiştirecek güçte olana, o sırrın ilanı üzere ki dünyanın başlangıcından beri gizli tutuldu,
26. Ama şimdi açıkça göründü, ve peygamberlerin Yazılar'ıyla ebedi Allah'ın emrine göre, iman itaati için, tüm uluslara bildirilmiştir;
27. Tek bilge Allah'a İsa Mesih aracılığıyla sonsuza dek yücelik olsun. Âmin.
