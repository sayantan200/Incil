1. O zaman güçlü olan bizler güçsüz olanların zayıflıklarını yüklenmeye ve kendimizi hoşnut etmemeye borçluyuz.
2. Her birimiz, geliştirmek amacıyla, iyiliği için komşusunu hoşnut etsin.
3. Çünkü Mesih de kendini hoşnut etmedi; ama, yazılmış olduğu gibi: Seni aşağılayanların aşağılamaları üzerime düştü;
4. Çünkü önceden her ne şeyler yazıldıysa bizim öğrenmemiz için yazıldılar; öyle ki, sabırla ve Yazılar'ın tesellisiyle umudumuz olsun.
5. Şimdi sabır ve avunç Allah'ı size Mesih İsa'ya göre birbirinize karşı aynı düşüncede olmayı bağışlasın;
6. Öyle ki, Allah'ı, yani Rabbimiz İsa Mesih'in Baba'sını, hep birlikte bir akılla ve bir ağızla yüceltesiniz.
7. Bu nedenle, Mesih de Allah'ın yüceliği için bizi kabul ettiği gibi, birbirinizi kabul edin.
8. Şimdi ben diyorum ki, İsa Mesih Allah'ın gerçeği için sünnetliliğin hizmetkârı oldu, öyle ki, atalara olan vaatleri pekiştirsin,
9. Centiller de Allah'ı merhameti için yüceltsinler; yazılmış olduğu gibi: Bunun için Centiller arasında sana ikrar edeceğim, ve adına ezgiler söyleyeceğim.
10. Ve yine diyor ki, Ey Centiller O'nun halkıyla sevinin.
11. Ve yine, Ey tüm Centiller, Rabbi övün; ve ey bütün halk, O'na övgüler sunun.
12. Ve yine İşaya diyor ki, Yesse'nin bir kökü olacak, ve Centiller üzerine egemenlik sürmek için yükselen; Centiller ona umut bağlayacak.
13. Şimdi umut Allah'ı sizi iman etmekte tüm sevinç ve selametle doldursun, öyle ki, Kutsal Ruh'un kudretiyle umutta çoğalasınız.
14. Ve ben kendim de, kardeşlerim, sizin hakkınızda kesinlikle biliyorum ki, siz kendiniz de iyilikle dolu, her bilgiyle dolgunsunuz, ve birbirinize öğüt vermeye gücünüz vardır.
15. Yine de, kardeşlerim, Allah tarafından bana verilen inayetten dolayı ben size hatırlatarak size biraz cesaretle yazdım;
16. Öyle ki, Allah'ın İncil'ini duyurarak Centiller'e İsa Mesih'in hizmetkârı olayım, öyle ki, Centiller'in sunulması Kutsal Ruh'la kutsal kılınarak makbul olsun.
17. Bunun için Allah'a ait şeylerde İsa Mesih'le övünme nedenim vardır.
18. Çünkü Centiller'in söz dinlemesi için Mesih'in benim aracılığımla, sözle ve işle,
19. Güçlü belirtiler ve harikalarla, Allah'ın Ruh'unun kudretiyle yaptıklarından başka şeylerden söz etmeye cesaret edemem; şöyle ki, Yeruşalim'den dolaşarak İllirikum'a kadar Mesih'in İncil'ini tamamen vaaz ettim.
20. Evet, böylece, başkasının temeli üzerine bina etmeyeyim diye, Mesih'in adı anılmadığı yerlerde, İncil'i vaaz etmeye gayret ettim.
21. Ama yazılmış olduğu gibi: Kendilerine O'na ilişkin haber verilmemiş olanlar görecekler; ve işitmemiş olanlar anlayacaklar.
22. Bu nedenle de yanınıza gelmem çok kez engellenmiştir.
23. Şimdiyse bu yörelerde yerim olmadığından, yıllardan beri de yanınıza gelmeye büyük arzum olduğundan,
24. İspanya'ya ne zaman gidersem size uğrarım; çünkü geçerken sizi görmek ve önce bir süre arkadaşlığınıza doyduktan sonra oraya doğru tarafınızdan gönderilmek umudundayım.
25. Ama şimdi kutsallara hizmet etmek için Yeruşalim'e gidiyorum.
26. Çünkü Makedonya ve Ahaya'da bulunanlar Yeruşalim'deki fakir kutsallar için yardım toplamaktan hoşnut oldular;
27. Evet hoşnut oldular, hem de onlara borçlular. Çünkü eğer Centiller onların ruhani şeylerine ortak oldularsa, onlar da bunlara cismani şeylerle hizmet etmeye borçlular.
28. Böylece bunu bitirip onlara bu ürünü mühürledikten sonra, size uğrayıp İspanya'ya gideceğim.
29. Ve eminim ki, yanınıza geldiğimde, Mesih'in İncil'inin bereketinin doluluğuyla geleceğim.
30. Şimdi, ey kardeşler, Rab İsa Mesih'in uğruna, ve Ruh'un sevgisi için, size yalvarırım ki benim için Allah'a olan dualarınızda benimle birlikte çalışasınız;
31. Öyle ki, Yahudiye'de olan inanmayanlardan azat edileyim, ve Yeruşalim'e olan hizmetim kutsallarca kabul edilsin,
32. Öyle ki, Allah'ın isteğiyle sevinçle yanınıza gelip sizinle ferahlanayım.
33. Şimdi esenlik Allah'ı hepinizle birlikte olsun. Âmin.
