Müzik Şefine, ŞoşannimEdut üzere, Asaf'ın Mezmuru.
EY İsrail'in Çobanı, kulak ver, sen ki Yusuf'u sürü gibi güdüyorsun, sen ki keruvimler arasında oturmaktasın, ışığını saç.
2 Efraim ve Benyamin ve Manasse önünde gücünü uyandır, ve gelip bizi kurtar.
3 Ey Allah, gene bizi döndür; ve yüzünü parlat, ve biz kurtulacağız.
4 Ey orduların Allahı RAB, halkının duasına karşı, ne vakte kadar gazaplanacaksın?
5 Sen onlara gözyaşı ekmeği yedirirsin, ve onlara büyük ölçekle gözyaşı içirirsin.
6 Bizi komşularımıza çekiş yaparsın; düşmanlarımız da kendileri arasında gülüyor.
7 Ey orduların Allahı, bizi gene döndür; ve yüzünü parlat, ve biz kurtulacağız.
8 Mısır'dan bir asma çubuğu getirdin; milletleri kovdun, ve onu diktin.
9 Onun önünde yer hazırladın, ve derin kök salmasını sağladın, ve ülkeyi doldurdu.
10 Dağlar onun gölgesiyle örtüldü, dalları güzel sedir ağaçları gibi idi.
11 Dallarını denize kadar, ve filizlerini ırmağa kadar saldı.
12 Onun duvarlarını niçin yıktın da, yoldan geçenlerin hepsi onu koparıyor?
13 Orman domuzu onu bozuyor, ve kırın yabanıl hayvanı onu yiyip bitiyor.
14 Ey orduların Allahı, yalvarıyoruz sana, dön; gökten bak da gör, ve bu asmayı,
15 Ve sağ elinin diktiği bağı, ve kendin için güçlendirdiğin dalı yokla.
16 Ateşle yanmıştır, kesilmiştir; yüzünün azarlamasından yok olmaktalar.
17 Senin elin, sağ elinin adamı üzerinde, kendin için güçlendirdiğin insanoğlu üzerinde olsun.
18 Böylece biz senden geri dönmeyeceğiz; bizi diri et, ve senin adını çağıracağız.
19 Ey orduların Allahı RAB, bizi döndür; yüzünü parlat, ve biz kurtulacağız.
