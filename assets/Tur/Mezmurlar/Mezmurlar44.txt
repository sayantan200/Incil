Müzik Şefine, Korah oğulları için, Maskil.
KULAKLARIMIZLA işittik, ey Allah, atalarımız kendi günlerinde, eski zamanlarda, ettiğin işi bize anlattılar;
2 Nasıl sen elinle milletleri sürdün, ve onları yerleştirdin; nasıl halkları kırdın, ve onları kovdun.
3 Çünkü ülkeyi kendi kılıçlarıyla mülk edinmediler, ve onları kurtaran kendilerin kolu değildi; ancak senin sağ elin, ve senin kolun, ve didarının ışığıydı; çünkü sen onlara lütfettin.
4 Kralım sensin, ey Allah; Yakup için azatlıkları emret.
5 Düşmanlarımızı senin sayende devire-ceğiz; bize karşı ayaklananları senin adınla çiğneyeceğiz.
6 Çünkü ben yayıma güvenmem, kılıcım da beni kurtarmaz.
7 Ama düşmanlarımızdan bizi sen kur-tardın, ve bizden nefret edenleri utan-dırdın.
8 Her gün Allah'la övünürüz, ve senin adını ebediyen överiz. Sela.
9 Ama sen attın, ve bizi rezil ettin, ve ordularımızla çıkmıyorsun.
10 Bizi düşman önünde geri döndürü-yorsun, ve bizden nefret edenler kendilerine çapul malı ediniyorlar.
11 Bizi yenilecek koyun gibi ettin; ve milletler arasında bizi dağıttın.
12 Halkını hiçe satıyorsun, ve onların pahasıyla zenginliğini artırmıyorsun.
13 Bizi komşularımıza yüzkarası, çevre-mizde olanlara bir eğlence ve gülünecek bir şey ediyorsun.
14 Milletler arasında bizi mesel, halklar arasında baş sallanması ediyorsun.
15 Beni tekdir edenin ve sövenin sesin-den, düşmanın ve öç alanın yüzünden,
16 Rezilliğim daima karşımdadır, ve yüzümün utancı beni kaplıyor.
17 Bunların hepsi başımıza geldi, ama seni unutmadık ve antlaşmana hainlik etmedik.
18 Yüreğimiz geri dönmedi, ve adımları-mız senin yolundan sapmadı.
19 Halbuki sen bizi ejderhalar yerinde ezdin, ve ölüm gölgesiyle üstümüzü örttün.
20 Eğer Allahımız'ın adını unutsaydık, ya da yabancı bir ilaha ellerimizi uzat-saydık,
21 Allah bunu araştırmaz mıydı? çünkü yüreğin sırlarını bilir.
22 Evet, tüm gün senin uğruna öldürü-lüyoruz; kasaplık koyunlar sayılıyoruz.
23 Uyan, niçin uyuyorsun, ya RAB? kalk, bizi ebediyen atma.
24 Niçin yüzünü gizliyorsun, ve düşkün-lüğümüzü, mağdur olduğumuzu unutu-yorsun?
25 Çünkü canımız toprağa kadar eğildi, karnımız yere yapıştı.
26 Bize yardıma kalk, ve merhametlerin uğruna bizi halas et.
