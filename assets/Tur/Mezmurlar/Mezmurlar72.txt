Süleyman'ın Mezmuru.
EY Allah, krala senin hükümlerini, ve kral oğluna senin doğruluğunu ver.
2 Senin halkına doğrulukla, ve senin fakirlerine hakla hükmedecek.
3 Dağlar, ve küçük tepeler, doğrulukla halka esenlik getirecek.
4 Halkın fakirlerine hükmedecek, yoksul-ların çocuklarını kurtaracak, ve gaddarı parçalayacak.
5 Güneş ve ay durdukça, tüm nesiller boyunca, senden korkacaklar.
6 Biçilmiş çayıra düşen yağmur gibi, toprağı sulayan yağmurlar gibi inecek.
7 Onun günlerinde doğru kişi çiçeklenecek, ve ay dayandığı sürece, esenlik bolluğu bulunacak.
8 Denizden denize kadar, ve ırmaktan yeryüzünün uçlarına kadar egemenlik sürecektir.
9 Çölde oturanlar onun önünde eğilecek, ve düşmanları toprağı yalayacak.
10 Tarşiş ve adaların kralları ona hedi-yeler getirecek; Şeba ve Seba kralları armağanlar sunacak.
11 Evet, tüm krallar onun önünde yere kapanacak; tüm uluslar ona kulluk ede-cek.
12 Çünkü feryat edince, yoksulu azat edecek; fakiri de, ve yardımcısı olma-yanı.
13 Fakiri ve yoksulu esirgeyecek; ve yoksulların canlarını kurtaracak.
14 Canlarını hileden ve zorbalıktan halas edecek, ve gözünde onların kanı değerli olacak;
15 Ve yaşayacak, ve ona Şeba altı-nından verilecek; ve daima onun için dua da edilecek; ve her gün övülecektir,
16 Dağlar başı üzerinde toprakta bir avuç buğday olacak; meyvesi Lübnan gibi dalgalanacak; ve şehirden olanlar yerin otu gibi çiçeklenecek.
17 Adı ebediyen duracak; güneş durdukça adı duracak; ve onda insanlar kutsanacak; tüm uluslar ona ne mutlu diyecek.
18 RAB Allah, İsrail'in Allahı, kutlu olsun; harika işler yapan ancak odur;
19 Ve yüce adı sonsuza dek kutlu olsun; ve tüm yeryüzü onun yüceliğiyle dolsun. Amin, ve Amin.
20 Yesse oğlu Davut'un duaları bitti.
