Müzik Şefine, Bat-şeba'nın yanına girdikten sonra Natan peygamber ona geldiği zaman, Davut'un Mezmuru.
EY Allah, sevgi lütfuna göre bana mer-hamet et; yumuşak merhametlerinin çokluğuna göre isyanlarımı sil.
2 Fesadımdan beni büsbütün yıka, ve günahımdan beni temizle.
3 Çünkü isyanlarımı bilirim, ve günahım daima önümdedir.
4 Sana, ancak sana karşı ben günah işledim, ve senin gözlerin önünde bu kötülüğü yaptım; şöyle ki, konuştuğunda adil, ve hükmettiğinde pak olasın.
5 İşte, ben fesat içinde biçimlendim, ve annem günah içinde bana hamile kaldı.
6 İşte, sen gönülde gerçek istersin; ve bana içimde hikmet bildirirsin.
7 Beni zufayla temizle de pak olurum; beni yıka da kardan ak olurum.
8 Bana neşe ve sevinç işittir, öyle ki ez-diğin kemikler coşsun.
9 Günahlarıma karşı yüzünü ört, ve tüm fesatlarımı sil.
10 Bende temiz yürek yarat, ey Allah; ve içimde doğru ruh tazele.
11 Beni huzurundan atma; ve kutsal ruhunu benden alma.
12 Bana kurtarışının sevincini geri ver; ve özgür ruhunla beni dayandır.
13 O zaman asilere senin yollarını öğre-teceğim; ve günahkârlar sana dönecek.
14 Kan suçluluğundan beni azat et, ey Allah, kurtuluşumun Allahı; dilim de senin doğruluğun hakkında yüksek sesle ezgiler söyleyecek.
15 Ya Rab, dudaklarımı aç; ve ağzım senin övgünü bildirecek.
16 Çünkü sen kurban istemezsin; yoksa sunardım; yakmalık sunudan hoşlan-mazsın.
17 Allah'ın kurbanları kırılmış ruhtur; Ey Allah, kırılmış ve ezilmiş yüreği hor gör-mezsin.
18 Kereminle Sion'a iyilik et; Yeruşa-lim'in surlarını yap.
19 O zaman doğruluk kurbanlarından, yakmalık sunudan ve tümüyle yakmalık sunudan hoşnut olursun; o zaman senin sunağın üzerinde boğalar sunacaklar.
