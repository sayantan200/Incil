Davut'un Mezmuru.
MERHAMET ve hüküm hakkında ezgiler söyleyeceğim; sana, ya RAB, ezgiler söyleyeceğim.
2 Yetkin yolda hikmetle davranacağım; bana ne zaman geleceksin? evimin için-de yetkin yürekle yürüyeceğim.
3 Hiçbir şer şeyi gözümün önüne koymayacağım; sapanların işinden ben nefret ederim; o bana yapışmayacak.
4 Eğri yürek benden uzaklaşacak; ben şeriri tanımayacağım.
5 Komşusunu kim gizlice çekiştirirse, onu kesip atacağım; bakışları yüksek yüreği gururlu olana katlanamam.
6 Gözlerim ülkenin sadıkları üzerinde olacak, öyle ki, benimle otursunlar; yetkin yolda yürüyen, o bana hizmet edecek.
7 Hile işleyen evimde oturmayacak; yalan söyleyen gözlerimin önünde durmayacak.
8 Tüm şer işleyenleri RAB'bin şehrinden kesip atmak için, ülkenin tüm şerirlerini erken helak edeceğim.
