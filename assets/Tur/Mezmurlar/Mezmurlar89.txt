Ezrahî Eytan'ın Maskili.
RAB'BİN merhametleri hakkında sonsuza dek ezgiler söyleyeceğim; senin sadakatini tüm nesillere ağzımla bildireceğim.
2 Çünkü dedim ki, Merhamet ebediyen bina edilecek; sadakatini ta göklerde pekiştireceksin.
3 Seçtiğimle antlaşma yaptım, kulum Davut'a ant içtim:
4 Senin tohumunu sonsuza dek pekişti-receğim, ve tahtını tüm nesillere kura-cağım. Sela.
5 Ve gökler senin harikalarını, ya RAB, sadakatini de, kutsalların topluluğunda övecekler.
6 Çünkü gökte RAB'be kim karşılaştırı-labilir? güçlünün oğulları arasında RAB'be kim benzetilebilir?
7 Kutsallar topluluğunda çok heybetli bir Allah'tır, ve çevresinde olanların hepsin-den korkunçtur.
8 Ey orduların Allahı RAB, senin gibi güçlü olan RAB kimdir? ya da çevren-deki sadakatin gibi?
9 Denizin kudurmasına sen hükmeder-sin; dalgalar kabardıkça, onları sen dindirirsin.
10 Sen Rahab'ı öldürülmüş biri gibi parçaladın; güçlü pazınla düşmanlarını dağıttın.
11 Gökler senindir, yeryüzü de senin; dünya ve onun dolusu ise, onları sen kurdun.
12 Kuzey ve güney ise, onları sen yarat-tın; Tabor ve Hermon senin adınla sevi-necekler.
13 Senin güçlü pazın var; elin kuvvetli-dir, ve sağ elin yüksektir.
14 Senin tahtının konutu adalet ve hak-tır; merhamet ve gerçek yüzün önünde yürüyecek.
15 Sevinç sesini bilen halka ne mutlu! yüzünün ışığında yürüyecekler, ya RAB.
16 Tüm gün senin adınla sevinecekler; ve doğruluğunla yükselecekler.
17 Çünkü sen onların kuvvetinin yüce-liğisin; ve senin lütfunla boynuzumuz yükselecek.
18 Çünkü RAB kalkanımızdır; ve İsrail'in Kutsalı kralımızdır.
19 O zaman kutsalına görüm içinde söy-leyip dedin ki, Güçlü birinin üzerine yardımı koydum; halk arasından seçilmiş olan birini yükselttim.
20 Kulum Davut'u buldum; kutsal yağım-la onu meshettim;
21 Elim onunla duracak, pazım da onu güçlendirecektir.
22 Düşman ondan haraç almayacak, ve şer oğlu onu alçaltmayacaktır.
23 Ve onun yüzü önünde hasımlarını kıracağım, ve ondan nefret edenleri vebayla vuracağım.
24 Ama sadakatim ve merhametim onunla olacak; ve benim adımla onun boynuzu yükselecek.
25 Elini de deniz üzerine, sağ elini ır-maklar üzerine koyacağım.
26 O bana bağıracak: Sensin babam, Allahım, ve kurtuluşum kayası.
27 Ben de onu ilk doğanım, dünya kral-larından daha yüksek kılacağım.
28 Onun için merhametimi ebediyen tutacağım; ve antlaşmam onunla sabit olacak.
29 Onun tohumunu da sonsuza dek sürdüreceğim, ve tahtını göğün günleri gibi kılacağım.
30 Eğer çocukları yasamı bırakırlarsa, ve hükümlerimle yürümezlerse;
31 Eğer kurallarımı bozarlarsa, ve emir-lerimi tutmazlarsa;
32 O zaman onların isyanlarını değnek-le, ve fesatlarını köteklerle yoklayaca-ğım.
33 Ama sevgi lütfumu ondan tamamen geri almayacağım, ve sadakatimin eksik olmasına izin etmeyeceğim.
34 Antlaşmamı bozmayacağım, ve dudaklarımdan çıkanı değiştirmeye-ceğim.
35 Bir kez kutsallığım üstüne ant içtim ki, Davut'a yalan söylemeyeceğim;
36 Onun tohumu ebediyen, ve tahtı karşımda güneş gibi duracak.
37 Ay gibi sonsuza dek, ve gökte sadık tanık olarak sabit kılınacak. Sela.
38 Ama sen attın ve nefret ettin, kendi mesihine gazaplandın.
39 Kulunun antlaşmasını bozdun; onun tacını toprağa atmakla kirlettin.
40 Tüm duvarlarını yıktın; hisarlarını viran ettin.
41 Yoldan geçen herkes onu yağma etmektedir; komşularına yüzkarası oldu.
42 Hasımlarının sağ elini yükselttin; tüm düşmanlarını sevindirdin.
43 Kılıcının ağzını da döndürdün, ve onu savaşta durdurmadın.
44 Onun yüceliğini bitirdin, ve tahtını yere çaldın.
45 Gençliğinin günlerini kısalttın; üzerini utançla örttün. Sela.
46 Ne zamana dek, ya RAB? sonsuza dek mi gizleneceksin? gazabın ateş gibi yanacak?
47 Ömrüm ne kadar kısadır, hatırla; niçin tüm insanları boşa yaptın?
48 Yaşayıp da ölümü görmeyecek hangi adam var? canını mezar elinden kurtara-cak mı? Sela.
49 Gerçeğinle Davut'a ant ettiğin önceki sevgi lütufların nerede, ya Rab?
50 Kullarının rezilliğini hatırla, ya Rab; nasıl tüm kuvvetli halkların hakaretini bağrımda taşımaktayım;
51 Senin düşmanların onunla tahkir etti-ler, ya RAB, onunla mesihinin izlerini tahkir ettiler. 52 RAB ebediyen kutlu olsun, Amin, ve Amin.
