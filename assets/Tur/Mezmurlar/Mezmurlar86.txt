Davut'un bir Duası.
YA RAB, kulağını eğ, beni işit; çünkü ben fakir ve yoksulum.
2 Canımı koru, çünkü kutsalım ben, ey sen, Allahım, sana güvenen kulunu kurtar.
3 Bana merhamet et, ya Rab; çünkü her gün sana bağırıyorum.
4 Kulunun canını sevindir; çünkü canımı sana yükseltiyorum, ya Rab.
5 Çünkü iyisin sen, ya Rab, ve bağışla-maya hazırsın, ve tüm sana yakaranlara çok merhametlisin.
6 Ya RAB, duama kulak ver; yalvarış-larımın sesini işit.
7 Sıkıntım gününde sana yakarırım; çünkü bana cevap verirsin.
8 İlahlar arasında senin gibi yoktur, ya Rab; ve senin işlerine benzeyen iş yoktur.
9 Yaptığın tüm uluslar gelip önünde tapı-nacaklar, ya Rab; ve adını yüceltecekler.
10 Çünkü büyüksün, ve harika şeyler yaparsın; yalnız Allah sensin.
11 Ya RAB, yolunu bana öğret; senin gerçeğinde yürüyeyim; adından korkmak için yüreğimi tek kıl.
12 Ya Rab Allahım, tüm yüreğimle seni öveceğim; ve adını sonsuza dek yücelteceğim.
13 Çünkü bana karşı merhametin büyüktür; ve canımı en aşağıdaki cehen-nemden kurtardın.
14 Ey Allah, gururlular bana karşı kalktı, ve zorba insanlar topluluğu canımı al-mak istedi, ve seni önlerine koymadılar.
15 Ama sen, ya Rab, acımayla dolu, lütfeden, çok sabreden, merhameti ve gerçeği bol bir Allah'sın.
16 Bana dön, ve bana merhamet et; senin kuvvetini kuluna ver, ve kendi cari-yenin oğlunu kurtar.
17 İyilik için bana bir belirti göster, öyle ki, benden nefret edenler onu görüp utansın, çünkü sen, ya RAB, bana yardım ettin, ve beni teselli ettin.
