Müzik Şefine, Yedutun'a, Asaf'ın Mezmuru.
SESİMLE Allah'a, sesimle Allah'a ba-ğırdım, ve bana kulak verdi.
2 Sıkıntım gününde Rab'bi aradım; geceleyin yaram durmadan aktı; canım teselli edilmek istemedi.
3 Allah'ı andım, ve inledim; şikâyet ettim, ve ruhum bayıldı. Sela.
4 Göz kapaklarımı tutmaktasın; içim sıkı-lıyor da söyleyemiyorum.
5 Eski günleri, geçmiş devirlerin yıllarını düşündüm.
6 Gece içinde ezgimi anarım; kendi yüreğimle konuşurum; ruhum da inceden inceye soruşturdu:
7 Rab ebediyen mi reddedecek? ve bir daha hoşnut olmayacak mı?
8 Merhameti ebediyen mi sona erdi? vaadi sonsuza dek mi boşa çıktı?
9 Allah unuttu mu lütfetmeyi? yumuşak merhametlerini öfkeyle kapadı mı? Sela.
10 Ve, Benim derdim budur, dedim; ama Yüceler Yücesi'nin sağ elinin yıllarını anarım.
11 RAB'bin işlerini anacağım; gerçekten eskiden olan harikalarını anacağım.
12 Senin tüm işini de derin düşüne-ceğim, ve senin yaptıkların hakkında konuşacağım.
13 Senin yolun, ey Allah, makdistedir; bizim Allahımız gibi büyük İlah kimdir?
14 Harikalar eden Allah sensin; halklar arasında kuvvetini bildirdin.
15 Pazınla halkını, Yakup ve Yusuf oğul-larını, halas ettin. Sela.
16 Sular seni gördü, ey Allah; sular seni gördü; korktular; derinlikler de çalkandı.
17 Bulutlar su boşalttılar; asuman ses verdi; okların da uçuştu.
18 Gürleyişinin sesi gökteydi; şimşekler dünyayı aydınlattı; yeryüzü titredi ve sarsıldı.
19 Senin yolun denizde, ve patikan büyük sulardadır, ve ayak izlerin belli değildir.
20 Musa ve Harun'un eliyle, halkını sürü gibi güttün.
