Müzik Şefine, Şuşan-edut üzere, Aram-naharayim ve Aram-zoba ile cenkleşirken Yoab dönüp Tuz Vadisi'nde on iki bin Edomî'yi vurduğu zaman, öğretmek için, Davut'un Miktamı.
BİZİ kendinden attın, ey Allah, bizi dağıttın; öfkelendin; gene bize dön-dür kendini.
2 Yeri titrettin, onu yırttın; çatlaklarını bitiştir; çünkü sarsılıyor.
3 Kendi halkına güçlü şeyler gösterdin; bize sersemlik şarabı içirdin.
4 Gerçek için açılsın diye, senden korkanlara sancak verdin. Sela.
5 Sevdiklerin azat edilsin diye; sağ elinle kurtar, ve beni işit.
6 Allah kutsallığında konuştu: Sevine-ceğim, Şekem'i pay edeceğim, ve Sukkot Vadisi'ni ölçeceğim.
7 Gilead benimdir, Manasse de benim; Efraim de başımın gücü; Yahuda yasa koyucumdur.
8 Moab yıkanma leğenimdir; Edom üze-rine ayakkabımı atacağım; ey Filist, ben-den ötürü zafer şenliği et.
9 Beni kuvvetli şehir içine kim getirecek? Edom içine kim bana yol gösterecek?
10 Sen değil mi, ey Allah, sen ki bizi kendinden attın? ve sen değil mi, ey Allah, sen ki ordularımızla çıkmadın?
11 Sıkıntıya karşı bize yardım et; çünkü insan yardımı boştur.
12 Allah'la yiğitlikler edeceğiz; çünkü düşmanlarımızı çiğneyecek olan odur.
