Müzik Şefine, Korah oğulları için, Maskil.
GEYİK akar suları özlediği gibi, canım da seni öyle özler, ey Allah.
2 Canım Allah'a, yaşayan Allah'a susa-mıştır; ne zaman geleceğim ve Allah'ın önünde görüneceğim?
3 Bana her gün, Nerede senin Allahın? dedikleri için, gece gündüz gözyaşlarım bana gıda oldu.
4 Şunları andığımda içimde canımı dökerim, çünkü kalabalıkla giderdim, onlarla, bayram eden halkla, sevinç ve şükran sesiyle Allah'ın evine gittim.
5 Ey canım, neden çökmüşsün, ve neden içimde inliyorsun? Allah'a umut bağla; çünkü didarının yardımı için, yine onu öveceğim.
6 Ey Allahım, canım içimde çökmüştür. Bunun için Ürdün ülkesinden, ve Hermonîlerinkinden, Mizar Tepesi'nden, seni anmaktayım.
7 Senin su sütunların gümbürdeyince, engin engine sesleniyor; tüm dalgaların ve mevcelerin üzerimden geçti.
8 Gündüzün RAB yine sevgi lütfunu buyuracak, ve geceleyin ezgisi benimle, ve duam hayatımın Allahı'na olacak.
9 Kayam Allahım'a diyeceğim ki, Niçin beni unuttun? neden düşman baskısı için yaslı geziyorum?
10 Tüm gün bana düşmanlarım, Nerede senin Allahın? dedikçe, kemiklerimde kılıçla gibi bana hakaret ederler.
11 Ey canım, neden çökmüşsün? ve neden içimde inliyorsun? Allah'a umut bağla; çünkü ben yine onu öveceğim, yüzümün sağlığı ve Allahım odur.
