EY sizler, doğrular, RAB'de sevinç bu-lun; çünkü dürüstlere övgü yaraşır.
2 Çenkle RAB'bi övün, santurla ve on telli aletle ona ezgiler söyleyin.
3 Ona yeni bir ezgi söyleyin; yüksek sesle güzel çalın.
4 Çünkü RAB'bin sözü doğrudur, ve tüm işleri gerçekle yapılır.
5 Doğruluğu ve adaleti sever; yeryüzü RAB'bin iyiliğiyle doludur.
6 Gökler RAB'bin sözüyle, ve onların tüm orduları ağzının soluğuyla yapıldı.
7 Denizin sularını bir yığın gibi toplar; derinliği ambarlarda biriktirir.
8 Tüm yeryüzü RAB'den korksun; tüm dünyada oturanlar ondan yılsın.
9 Çünkü o söyledi, ve oldu, o emretti, ve sabit durdu.
10 RAB milletlerin öğüdünü hiçe çıkarır; halkların düşüncelerini etkisiz kılar.
11 RAB'bin öğüdü sonsuza dek sürer, yüreğinin düşünceleri tüm nesillere.
12 Ne mutlu o ulusa ki, Allahı RAB'dir, o halka ki, onu miras olarak kendine seçmiştir,
13 RAB gökten bakar, tüm insanoğul-larını görür;
14 Oturduğu yerden, yeryüzünün tüm sakinlerine bakar.
15 Her birinin yüreğini biçimler, tüm işlerini tartar.
16 Askerin çokluğuyla kurtulan kral yoktur; kuvvetin çokluğuyla yiğit azat edilmez.
17 Emniyet için at boş şeydir, ve büyük kuvvetiyle kimseyi azat etmeyecek.
18 İşte, RAB'bin gözü, kendisinden korkanların, onun merhametine umut bağlayanların üzerindedir;
19 Öyle ki, onların canını ölümden azat etsin, ve kıtlıkta onları yaşatsın.
20 Canımız RAB'bi bekler; yardımımız ve kalkanımız odur.
21 Zira yüreğimiz onunla sevinecek; çünkü biz onun kutsal adına güvendik.
22 Sana umut bağladığımıza göre, ya RAB, merhametin üzerimizde olsun.
