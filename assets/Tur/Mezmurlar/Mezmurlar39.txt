Müzik Şefine, Yedutun'a, Davut'un Mezmuru.
DEDİM ki, Yollarıma bakayım da, dilimle günah işlemeyeyim; şerir karşımda oldukça, ağzıma bağ vurup tutayım.
2 Dilimi tutup sustum, iyilikten bile ses-sizlik ettim; ve elemim deprendi;
3 İçimde yüreğim kızgın oldu; derin düşünürken ateş alevlendi; o zaman dilimle konuştum:
4 Ya RAB, sonumu ve günlerimin ölçüsü nedir, bana bildir; ben nice faniyim bileyim.
5 İşte, günlerimi bir karış gibi ettin; ve ömrüm senin önünde bir hiç gibidir; gerçekten her insan en iyi halinde ancak bir soluktur.
6 Gerçekten her insan boş bir gösterişte yürüyor; gerçekten boş yere rahatsız oluyorlar; zenginlikler biriktirir ve onları kim toplayacak bilmez.
7 Ve şimdi, ya Rab, ben ne bekliyorum? umudum sendedir.
8 Tüm isyanlarımdan beni azat et; beni ahmaklara rezil etme.
9 Dilsiz oldum, ağzımı açmadım; çünkü sen bunu ettin.
10 Vuruşunu üzerimden uzaklaştır; elinin vuruşuyla ben telef oldum.
11 Sen insanı fesat için, tekdirlerle tedip ettiğin zaman, onun güzelliğini bir güve gibi bitirirsin; gerçekten her insan bir soluktur. Sela.
12 Duamı işit, ya RAB, ve feryadıma kulak ver; gözyaşlarıma susma; çünkü senin yanında bir garibim, tüm atalarım gibi bir misafirim.
13 Benden göz çevir de göçüp yok olmadan ferahlanayım.
