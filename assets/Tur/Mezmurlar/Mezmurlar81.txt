Müzik Şefine, Gittit üzere, Asaf'ın Mezmuru.
KUVVETİMİZ olan Allah'a yüksek sesle ezgiler söyleyin; Yakup'un Allahına sevinçli ses yapın.
2 Bir mezmur alın, ve tefi, tatlı sesli çenkle santuru getirin.
3 Yeni ayda, belirlenmiş vakitte, bayra-mımız gününde, boru çalın.
4 Çünkü bu, İsrail için bir kural, ve Yakup'un Allahı'nın bir kanunuydu.
5 Mısır ülkesi üzerine çıktığı zaman, onu Yusuf'ta bir tanıklık olarak koydu; orada bilmediğim bir dil işittim.
6 Onun omuzunu yükten uzaklaştırdım; elleri küfelerden azat oldu.
7 Sıkıntıda seslendin, ve seni azat ettim; gök gürlemesinin gizli yerinde sana cevap verdim; Meriba sularında seni sınadım. Sela.
8 Dinle, ey halkım, ve sana tanıklık edeceğim; ey İsrail, eğer beni dinlersen!
9 Sende yabancı ilah olmayacak; ve ecnebi bir ilaha tapmayacaksın.
10 Seni Mısır ülkesinden çıkaran Allahın RAB benim; ağzını iyice aç da onu doldurayım.
11 Ama halkım sesimi dinlemedi; ve İsrail beni istemedi.
12 Böylece ben onları yüreklerinin isteği-ne bıraktım, ve onlar kendi öğütlerinde yürüdüler.
13 Keşke halkım beni dinleseydi, ve İsrail benim yollarımda yürüseydi!
14 Düşmanlarını çabuk alçaltırdım, ve elimi hasımlarına karşı çevirirdim.
15 RAB'den nefret edenler ona boyun eğerdi, ama onların vakti sonsuza dek sürerdi.
16 Ve ona buğdayın en iyisini yedirirdi; ve seni kayadan balla doyururdum.
