YÜCELER Yücesi'nin gizli yerinde oturan, Kadir'in gölgesinde sakin olacak.
2 RAB için derim ki, Sığınacak yerim ve hisarımdır; Allahım'dır, ona güvenirim.
3 Gerçekten o seni avcının tuzağından, ve helak eden vebadan azat edecek.
4 Seni tuylarıyla örtecek, ve kanatları altına sığınacaksın; gerçeği büyük kalka-nın ve küçük kalkanın olacak.
5 Ne gecenin dehşetinden, ne gündüz uçan oktan;
6 Ne karanlıkta gezen vebadan, ne de öğleyin bitiren kırgından korkacaksın.
7 Yanında bin, ve sağında on bin düşecek; ama sana yaklaşmayacak.
8 Ancak sen gözlerinle bakacaksın, ve şerirlerin cezasını göreceksin.
9 Çünkü sen, sığınağım olan RAB'bi, yani Yüceler Yücesi'ni, kendine konut kıldın;
10 Hiçbir kötülük sana dokunmayacak, ve çadırına hiçbir veba yaklaşmayacak.
11 Çünkü tüm yollarında seni tutsunlar diye, meleklerine senin için emredecek.
12 Ayağını bir taşa çarpmayasın diye, elleri üzerinde seni taşıyacaklar.
13 Aslan ve engerek üzerinden basıp geçeceksin; genç aslanı ve ejderhayı ayaklar altında çiğneyeceksin.
14 Sevgisini bana bağladığı için, bunun için, onu azat edeceğim; onu yükselte-ceğim, çünkü adımı tanıdı.
15 Bana seslenecek, ve ona cevap vereceğim; sıkıntıda onunla beraber olacağım; onu azat edeceğim, ve ona izzet vereceğim.
16 Uzun ömürle onu doyuracağım, ve kurtarışımı ona göstereceğim.
