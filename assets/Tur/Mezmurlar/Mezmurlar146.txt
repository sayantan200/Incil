RAB'Bİ övün. Ey canım, RAB'bi öv.
2 Yaşadıkça RAB'bi öveceğim; var oldukça Allahım'a övgüler okuyacağım.
3 Reislere güvenmeyin, ne de yardımı olmayan insanoğluna.
4 Onun soluğu çıkar, kendisi toprağına döner; hemen o günde düşünceleri mahvolur.
5 Ne mutlu yardımı Yakup'un Allahı, ve umudu Allahı RAB'de olana.
6 Göğü ve yeri, denizi ve içlerindeki her şeyi yapan, ebediyen gerçeği koruyan,
7 Mağdurların hakkını alan, açlara yiye-cek veren odur. RAB mahpusları çözer;
8 RAB körlerin gözlerini açar; RAB eğilmiş olanları kaldırır; RAB doğruları sever;
9 RAB garipleri korur; yetimi ve dul kadını tutar; şerirlerin yolunuysa altüst eder.
10 RAB sonsuza dek, ey Sion, senin Allahın tüm nesiller boyunca hüküm-ranlık sürecek. RAB'bi övün.
