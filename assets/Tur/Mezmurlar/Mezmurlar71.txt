YA RAB, sana sığınıyorum; ebediyen utanmayayım.
2 Doğruluğunda beni azat et, ve kaçıp kurtulmamı sağla; kulağını bana eğ, ve beni kurtar.
3 Bana barınacak kaya ol da, her vakit gireyim; beni kurtarmayı emrettin; çünkü kayam ve hisarım sensin.
4 Ey Allahım, şeririn elinden, haksız ve gaddar adamın elinden beni azat et.
5 Çünkü umudum sensin, ya Rab ALLAH; gençliğimden beri güvendiğim sensin.
6 Rahimden beri sen bana destek oldun; annemin içinden beni çıkaran sensin; övgüm daima sana olacak.
7 Çok kimselere şaşılacak bir şey gibi-yim; ama sen güçlü sığınağımsın.
8 Ağzım tüm gün övgünle ve şanınla dolu olsun.
9 İhtiyarlık zamanında beni kendinden atma; kuvvetim tükendiği zaman, beni bırakma.
10 Çünkü düşmanlarım bana karşı konuşuyor; ve canım için pusu kuranlar birbirine danışıyor,
11 Diyorlar ki, Allah onu bıraktı; onu kovalayın ve tutun, çünkü onu azat eden yoktur.
12 Ey Allah, benden uzak durma; ey Allahım, yardımıma acele et.
13 Canıma hasım olanlar utansın ve bitsin; zararımı arayanlar utanç ve rezaletle örtülsün.
14 Ama ben daima umut edeceğim, ve sana övgü üstüne övgü katacağım.
15 Senin doğruluğunu ve kurtarışını, ağzım bütün gün anlatacak; çünkü onların sayısını bilmiyorum.
16 Rab ALLAH'ın kuvvetiyle gideceğim; senin, ancak senin doğruluğunu ana-cağım.
17 Ey Allah, çocukluğumdan beri bana öğrettin; ve şimdiye kadar senin harika işlerini bildirdim.
18 Şimdi de yaşlanıp aksaçlı olunca, ey Allah, beni bırakma; senin gücünü bu nesle, ve kudretini geleceklerin her biri-ne anlatana dek.
19 Doğruluğun da çok yüksektir, ey Allah; sen ki, büyük şeyler yaptın. Sana benzeyen kimdir, ey Allah!
20 Sen ki, bana çok ve kötü sıkıntılar gösterdin, beni yeniden diri edeceksin, ve toprağın derinliklerinden beni yine çıkaracaksın.
21 Büyüklüğümü artıracaksın, ve her taraftan bana teselli vereceksin.
22 Ben de seni, evet, gerçeğini rebap ile öveceğim, ey Allahım, çenkle sana ezgiler söyleyeceğim, ey sen, İsrail'in Kutsalı.
23 Sana ezgiler söylediğim zaman, dudaklarım çok sevinecektir; halas ettiğin canım da.
24 Dilim de tüm gün boyunca senin doğ-ruluğundan söz edecek; çünkü utandı, çünkü rezil oldu, zararımı arayanlar.
