Korah oğulları için bir Ezgi veya Mezmur, Müzik Şefine, Mahalat Leannot üzere, Ezrahî Heman'ın Maskili.
YA RAB, kurtuluşum Allahı, gece gündüz senin önünde feryat ettim.
2 Duam senin önüne ersin; feryadıma kulağını eğ.
3 Çünkü canım dertlere doydu, ve haya-tım mezara yaklaşıyor.
4 Çukura inenlerle sayılmaktayım; yardımcısı olmayan adam gibiyim,
5 Ölüler arasında serbest, artık anma-dığın ve senin elinden ayrılmış, mezarda yatan öldürülmüş olanlar gibiyim.
6 Beni en aşağıdaki çukura, karanlıklara, derinliklere koydun.
7 Gazabın üzerime çöktü, ve tüm dalga-larınla beni ezdin. Sela.
8 Tanıdıklarımı benden uzaklaştırdın; beni onlara iğrenç kıldın; kapatıldım, ve çıkamıyorum.
9 Düşkünlükten gözlerim sönüyor; her gün sana yakardım, ya RAB; sana ellerimi açtım.
10 Harikaları ölülere mi göstereceksin? ölüler mi kalkıp seni övecek? Sela.
11 Sevgi lütfun mezarda, ya da sada-katin helakte ilan olunur mu?
12 Harikaların karanlıkta, ve doğruluğun unutma diyarında bilinir mi?
13 Ama ben, ya RAB, sana feryat ettim; ve duam sabahleyin seni karşılayacak.
14 Ya RAB, niçin canımı reddediyorsun? neden yüzünü benden gizliyorsun?
15 Ben düşkünüm ve gençliğimden beri ölmekteyim; senin dehşetlerini çekerken şaşkın oldum.
16 Üzerimden gazabının şiddeti geçiyor; korkuların beni kesip attı.
17 Her gün sular gibi çevremi sardılar; birlikte beni kuşattılar.
18 Seveni ve dostu benden uzaklaştır-dın, tanıdığımı da karanlığa.
