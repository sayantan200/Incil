Müzik Şefine, Davut'un Mezmuru.
NE mutlu fakiri düşünene; sıkıntı vaktinde RAB onu azat edecek.
2 RAB onu koruyacak ve onu yaşatacak, ve yeryüzünde kutsanacak; ve onu düş-manlarının meramına vermeyeceksin.
3 Takatsızlık döşeğinde RAB onu güç-lendirecek; hastalığında tüm yatağını sen düzelteceksin.
4 Ben dedim ki, Ya RAB, bana mer-hamet et, canıma şifa ver; çünkü sana karşı günah işledim.
5 Düşmanlarım benim için kötülük söylüyor: Ne zaman ölecek, ve adı yok olacak?
6 Ve eğer beni görmeye gelirse, boş laf ediyor; yüreği kendine fesat topluyor; dışarı çıkınca, onu söylüyor.
7 Benden nefret edenlerin hepsi arala-rında bana karşı fısıldaşıyor; bana karşı kötülük düşünüyorlar.
8 Kötü bir illet ona yapıştı; işte yattı, artık kalkmayacak, diyorlar.
9 Ekmeğimi yiyen, güvendiğim yakın dostum bile, üzerime ökçesini kaldırdı.
10 Ama sen, ya RAB, bana merhamet et, ve beni kaldır da, karşılığını onlara ödeyeyim.
11 Bununla bilirim ki, benden hoşnut kaldın, çünkü düşmanım üzerime zafer şenliği etmiyor.
12 Ve bana gelince, erdemliliğimde bana destek olursun, ve ebediyen beni yüzü-nün önünde durdurursun.
13 İsrail'in Allahı RAB, ezelden ebede kadar kutlu olsun, Amin, ve Amin.
