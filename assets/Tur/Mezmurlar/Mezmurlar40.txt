Müzik Şefine, Davut'un Mezmuru.
RAB'Bİ sabırla bekledim; ve bana eğildi, ve feryadımı işitti.
2 Hem de beni helak çukurundan, batak balçığından çıkardı; ve ayaklarımı kaya üzerinde sabit eyledi, ve adımlarımı pekiştirdi.
3 Ve ağzıma yeni bir ezgi koydu, yani Allahımız'a bir övgü; çokları onu gore-cek, ve korkacak, ve RAB'be güvene-cekler.
4 Ne mutlu o adama ki, güvendiği RAB'dir, ve kibirlilere ve yalana sapanlara yüz vermez.
5 Ya RAB Allahım, yaptığın harika işle-rin, ve bizim için düşüncelerin çoktur; onlar sana tertip üzere beyan edilemez. Onları ilan edip söylemek istesem, sayıya gelmez.
6 Kurban ve sunu istemedin; kulaklarımı açtın; yakmalık sunu ve günah kurbanı talep etmedin.
7 O zaman dedim ki, İşte, geliyorum; kitabın tomarında benim için yazılmıştır;
8 Senin isteğini yapmaktan zevk alırım, ey Allahım; evet, yasan yüreğimin için-dedir.
9 Büyük topluluk içinde doğruluğu vaaz ettim; işte, dudaklarımı kapamadım, ya RAB, sen bilirsin.
10 Senin doğruluğunu yüreğim içinde gizlemedim; senin sadakatini ve kurtarışını beyan ettim; sevgi lütfunu ve gerçeğini büyük topluluktan saklamadım.
11 Ya RAB, yumuşak merhametlerini benden esirgeme; sevgi lütfun ve gerçeğin beni daima korusun.
12 Çünkü sayısız kötülükler çevremi sar-dı; fesatlarım ardımdan yetişti, öyle ki yukarı bakmaya gücüm yetmez; başımın saçlarından daha çoklar; bunun için yüreğim beni bıraktı.
13 Ya RAB, beni azat etmekten hoşnut ol; ya RAB, bana yardım etmeye acele et.
14 Canımı helak etmeye çalışanlar hep birden utansın ve yüzleri kızarsın; kötü halimden zevk alanlar geri dönüp rezil olsun,
15 Bana, Oh oh! diyenler, utançlarından ötürü şaşkın olsun.
16 Tüm seni arayanlar sende sevinç bulup coşsun; senin kurtarışını sevenler daima desin ki, RAB büyültülsün!
17 Ama ben fakir ve yoksulum; yine Rab beni düşünür; sensin yardımım ve azat edicim; gecikme, ey Allahım.
