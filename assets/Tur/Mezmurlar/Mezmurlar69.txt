Müzik şefi için, Soşannim üzere, Davut'un Mezmuru.
KURTAR beni, ey Allah; çünkü sular canıma kadar girdi.
2 Derin batağa batmaktayım, orada duracak yer yok; derin sulara girdim, orada seller üzerimden aşıyor.
3 Feryadımdan yoruldum; boğazım kurudu; Allahım'ı beklerken gözlerim sönüyor,
4 Yok yere benden nefret edenler başı-mın saçından daha çoktur; beni yok etmek isteyen haksız düşmanlarım kuvvetlidir; o zaman kapmadığım şeyi ödedim.
5 Ey Allah, akılsızlığımı sen bilirsin; ve günahlarım sana gizli değildir.
6 Ey orduların ALLAHI Rab, seni bek-leyenler benim yüzümden utanmasın; ey İsrail'in Allahı, seni arayanlar benim yüzümden rezil olmasın.
7 Çünkü senin uğruna hakareti yüklen-dim; utanç yüzümü kapladı.
8 Kardeşlerime ecnebi, ve annemin çocuklarına yabancı oldum.
9 Çünkü senin evinin gayreti beni yedi; ve sana hakaret edenlerin hakaretleri üzerime düştü.
10 Ben ağlayıp oruçla canıma cefa eyleyince; bu da bana ayıp sayıldı.
11 Çulu da kendime giysi ettim, ve onlara bir mesel oldum.
12 Kapıda oturanlar bana karşı konuşu-yor; sarhoşların da türküsü oldum.
13 Ama bana gelince, ya RAB, makbul vaktinde duam sanadır; ey Allah, mer-hametinin çokluğunda, kurtarışının gerçeğinde beni işit.
14 Beni bataklıktan azat et, ve batmayayım, benden nefret edenlerden ve derin sulardan azat edileyim.
15 Suların seli üzerimden aşmasın, ve engin beni yutmasın; ve çukur üzerime ağzını kapamasın.
16 Beni işit, ya RAB; çünkü sevgi lütfun iyidir; yumuşak merhametlerinin çok-luğuna göre bana yönel.
17 Ve kulundan yüzünü gizleme; çünkü sıkıntıdayım; beni çabuk işit.
18 Canıma yaklaş, ve onu halas et; düş-manlarımdan ötürü beni azat et.
19 Bana edilen hakareti, ve utancı, ve rezaleti sen bilirsin; hasımlarımın hepsi senin karşındadır.
20 Hakaret yüreğimi kırdı; ve dertliyim; ve birkaç acıyan bekledim, ama yoktu; teselli edenler de, ama bulmadım.
21 Yiyecek yerine de bana öd verdiler; ve susuzluğumda bana sirke içirdiler.
22 Önlerinde sofraları bir kement olsun; ve onların iyiliğine olan bir tuzak olsun.
23 Görmemek için onların gözleri karar-sın; ve onların bellerini daima titret.
24 Hiddetini üzerlerine dök; ve öfkenin şiddeti onlara erişsin.
25 Onların konutu ıssız olsun; çadırların-da oturan olmasın.
26 Çünkü vurduğun insana eza ediyor-lar; ve yaraladığın insanların acısını anlatıyorlar.
27 Onların fesadına fesat kat; ve senin doğruluğuna girmesinler.
28 Yaşayanlar kitabından silinsinler, ve doğrularla beraber yazılmasınlar.
29 Bense, düşkünüm ve kederliyim; se-nin kurtarışın, ey Allah, beni yükseltsin.
30 Allah'ın adını bir ezgiyle öveceğim, ve sükranla onu yücelteceğim.
31 Bu da RAB'bi boynuzlu ve tırnaklı boğadan ya da öküzden daha hoş ede-cektir.
32 Alçakgönüllüler bunu görüp sevine-cek; ve Allah'ı arayan sizler, yüreğiniz yaşayacak.
33 Çünkü RAB fakirleri işitir, ve kendi mahpuslarını hor görmez.
34 Gök ve yer, denizler ve onlarda gezenlerin hepsi, onu övsün.
35 Çünkü Allah Sion'u kurtaracak, ve Yahuda şehirlerini bina edecektir; öyle ki, orada otursunlar, ve onu mülk edinsinler.
36 Kullarının tohumu da onu miras alacak; ve onun adını sevenler orada oturacak.
