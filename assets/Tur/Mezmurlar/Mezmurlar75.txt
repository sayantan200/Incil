Müzik Şefine, Altaşhet. Asaf'ın Mezmuru veya Ezgisi.
SANA şükrederiz, ey Allah; sana şükrederiz, çünkü senin adın yakın olduğunu harika işlerin ilan eder.
2 Topluluğu kabul edeceğim zaman, ben dürüstçe hükmedeceğim.
3 Yeryüzü ve onda oturanların hepsi eridi; onun direklerini ben pekiştirdim. Sela.
4 Akılsızlara, Akılsızlık etmeyin, dedim; ve şerirlere, Boynuz kaldırmayın;
5 Boynuzunuzu yukarı kaldırmayın; dik başla konuşmayın.
6 Çünkü ne doğudan, ne batıdan, ne de güneyden yükselme gelir.
7 Ancak hakim Allah'tır; birini alçaltır, ve birini yükseltir.
8 Çünkü RAB'bin elinde kâse vardır, ve şarap kırmızı; karışıklıkla doludur; ve ondan döker; ama yeryüzünün tüm şerirleri onun tortusunu sıkıp içecekler.
9 Ama ben ebediyen ilan edeceğim, Yakup'un Allahı'na övgüler okuyacağım.
10 Şerirlerin tüm boynuzlarını da kese-ceğim; ama doğruların boynuzları yükse-lecektir.
