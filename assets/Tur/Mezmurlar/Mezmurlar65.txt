Müzik Şefine, Davut'un Ezgisi ve Mezmuru.
SİON'DA seni övgü bekliyor, ey Allah; ve adak sana ödenecektir.
2 Ey sen duayı işiten, her etbeden sana gelecek.
3 Fesatlar beni yenmekteler; isyanla-rımız ise, onları sen bağışlayacaksın.
4 Ne mutlu o adama ki, senin avlula-rında otursun diye sen onu seçersin ve yaklaştırırsın! evinin, yani kutsal tapı-nağının, iyiliğiyle doyacağız.
5 Ey kurtuluşumuzun Allahı, doğrulukta korkunç şeylerle bize cevap vereceksin; yerin tüm uçlarında ve deniz üzerinde uzakta bulunanların güvendikleri sensin;
6 Kudretle kuşanmış olarak kuvvetiyle dağları pekiştirdi;
7 Denizlerin uğultusunu, dalgalarının uğultusunu, ve halkların velvelesini yatıştırdı.
8 Son uçlarda oturanlar da senin belir-tilerin karşısında korkuya kapılır; sabahın ve akşamın gelişini sevinçle coşturursun.
9 Yeryüzünü yoklarsın ve onu sularsın, onu Allah'ın suyla dolu ırmağıyla zenginleştirirsin; onun için böylesi hazırlık yapınca, onlara tahıl sağlarsın.
10 Sapan yarıklarını bolca sularsın, topaklarını düzeltirsin; onu yağmurla yumuşatırsın, filizlerine bereket verirsin.
11 İyiliğinle yıla çelenk takarsın; ve senin yolların yağ damlatır.
12 Çöllerin otlaklarına damlatır; ve küçük tepeler sevinçle kuşanır.
13 Otlaklar sürülerle kaplanır; vadiler de ekinle örtünür; onlar sevinçten bağrışır, ezgiler de söylerler.
