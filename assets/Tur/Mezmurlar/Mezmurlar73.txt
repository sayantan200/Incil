Asaf'ın Mezmuru.
ALLAH gerçekten İsrail'e, yani yüreği temiz olanlara karşı iyidir.
2 Bense, ayaklarım sürçmek üzere idi; az kaldı adımlarım kayacaktı.
3 Çünkü, şerirlerin gönencini gördükçe, akılsızları kıskandım.
4 Çünkü onların ölümünde bağlar yoktur; ama kuvvetleri sabittir.
5 Diğer insanlar gibi dertli değiller; ve diğer insanlar gibi bela çekmezler.
6 Bunun için gurur onlara gerdanlık gibi dolanıyor; zorbalık onları elbise gibi örtüyor.
7 Gözleri semizlikten dışarı fırlar; yüreğin dileklerinden öte geçtiler.
8 Bozuldular, ve gaddarlıktan şerle söyleşirler; yüksekten konuşurlar.
9 Ağızlarını göklere karşı koyarlar, dilleri de yerde dolaşır.
10 Onun için onun halkı buraya döner, ve dolu kadehin suları onlara sıkıldı.
11 Ve derler ki, Allah nasıl bilir? ve Yüceler Yücesi'nde bilgi var mı?
12 İşte, dünyada refah içinde olan tak-vasızlar bunlardır; servet çoğaltırlar.
13 Gerçekten yüreğimi boş yere temizle-mişim, ve suçsuzlukla ellerimi yıkamı-şım;
14 Çünkü gün boyu belaya uğradım, ve her sabah uslandırıldım.
15 Eğer, Böyle söyleyeyim, deseydim, işte, senin çocuklarının nesline hainlik ederdim.
16 Bunu bilmek için düşününce, bana çok zor geldi,
17 Allah'ın makdisine girinceye kadar, o zaman onların sonunu anladım.
18 Gerçekten onları kaypak yerlere koydun; onları yıkıma düşürdün.
19 Nasıl bir anda harap oldular! dehşetlerle büsbütün bittiler.
20 Uyanan için rüya nasılsa, böylece, ya Rab, sen uyanınca, onların suretini hor göreceksin.
21 Böylece yüreğim acılaştı, ve gönlüm-de incindim;
22 Öyle akılsız, ve bilgisizdim; senin önünde hayvan gibi idim.
23 Ama ben daima seninle beraberim; beni sağ elimden tuttun.
24 Öğüdünle bana yol göstereceksin, ve sonra beni yüceliğe alacaksın.
25 Gökte senden başka kimim var? ve yeryüzünde senden başkasını istemem.
26 Etbedenim ve yüreğim eriyor, ama yüreğimin kuvveti ve payım daima Allah'tır.
27 Çünkü, işte, senden uzak duranlar mahvolacak; senden ayrılıp zina eden-lerin hepsini helak ettin.
28 Ama Allah'a yaklaşmak bana iyidir; senin tüm işlerini bildireyim diye, Rab ALLAH'a güvendim.
