Müzik Şefine, Altaşhet, Saul onu öldürmek için gönderip evini beklettiği zaman, Davut'un Miktamı.
BENİ düşmanlarımdan azat et, ey Allahım; bana karşı ayaklananlardan beni emin kıl.
2 Fesat işleyenlerden beni azat et, ve kanlı adamlardan beni kurtar.
3 Çünkü, işte, canıma pusu kuruyorlar; güçlüler bana karşı toplanıyorlar; ne isyanımdan ötürü, ne de günahımdan ötürü, ya RAB.
4 Kabahatim yokken seğirtip hazırlanı-yorlar; bana yardım etmek için uyan, ve bak.
5 Bunun için sen, ey orduların Allahı RAB, İsrail'in Allahı, tüm milletleri yok-lamak için kalk; şerir hainlerin hiçbirine merhamet etme. Sela.
6 Akşamleyin dönerler, köpek gibi ulur-lar, ve şehri dolaşırlar.
7 İşte, ağızlarıyla püskürüyorlar; dudak-larında kılıçlar vardır; çünkü diyorlar ki, kim işitir?
8 Ama sen, ya RAB, onlara güleceksin; tüm milletlerle eğleneceksin.
9 Onun kuvvetinden ötürü seni bekle-yeceğim; çünkü Allah yüksek kulemdir.
10 Merhametimin Allahı beni karşılar; düşmanlarımda istediğimi Allah bana gösterecek.
11 Onları öldürme, yoksa halkım unutur; onları kuvvetinle dağıt; ve onları alçalt, ya Rab, kalkanımız bizim.
12 Ağızlarının günahı ve dudaklarının sözleri için, ve söyledikleri lanetler ve yalanlar için, kibirleriyle tutulsunlar.
13 Onları gazapla bitir, onları bitir ki, yok olsunlar; ve bilsinler ki, yeryüzünün son-larına kadar Allah Yakup'ta hükümranlık sürüyor! Sela.
14 Ve akşamleyin dönsünler, ve köpek gibi ulusunlar, ve şehri dolaşsınlar.
15 Yemek için avare gezsinler, doymaz-larsa gecelesinler.
16 Bense, kudretin hakkında ezgiler söyleyeceğim; evet, sabahleyin senin merhametin hakkında yüksek sesle ezgiler söyleyeceğim; çünkü sen yüksek kulem, ve sıkıntı günümde bana sığınacak yer oldun.
17 Ey kuvvetim, sana ezgiler söyleye-ceğim; çünkü Allah yüksek kulemdir, ve merhametimin Allahı'dır.
