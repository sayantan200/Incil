Müzik Şefine, Davut'un Mezmuru.
EY övgümün Allahı, susma;
2 Çünkü şeririn ağzı ve hilecinin ağzı bana karşı açıldı; bana karşı yalancı dille konuştular.
3 Nefret sözleriyle de beni kuşattılar; ve bana karşı sebepsiz savaştılar.
4 Sevgime karşılık bana hasım oldular; bense kendimi duaya veriyorum.
5 Ve iyiliğe karşı bana kötülük, ve sev-gime karşı nefret ettiler.
6 Onun üzerine şerir bir adam koy; ve sağında Şeytan dursun.
7 Yargılandığı zaman mahkûm edilsin; ve onun duası günah olsun.
8 Günleri az olsun; onun memuriyetini başkası alsın.
9 Çocukları yetim olsun, ve karısı dul kalsın.
10 Çocukları avare gezip dilensin; harap yerlerinden çıkıp ekmek arasın.
11 Tüm malını tefeci tuzağına düşürsün; ve emeğini yabancılar yağma etsin.
12 Ona merhamet eden olmasın; ne de yetim çocuklarına lütfeden olsun.
13 Soyu kesilsin; ve gelecek nesilde adları silinsin.
14 Atalarının fesadı RAB'bin önünde anılsın; ve annesinin günahı silinmesin.
15 Daima RAB'bin önünde olsunlar, öyle ki, onların anılmasını yeryüzünden kes-sin;
16 Çünkü merhamet etmeyi hatırlamadı, ama yüreği kırık olanı öldürmek için fakir ile yoksula zulmetti.
17 Laneti sevdiği gibi, böylece onun ba-şına gelsin; kutsamaktan hoşlanmadığı gibi, böylece kendisinden uzak kalsın.
18 Laneti bir giysi gibi giydiği gibi; böy-lece su gibi karnına, ve yağ gibi kemiklerine girsin.
19 Kendisine örtüneceği giysi gibi olsun; ve daima kuşandığı kuşak gibi olsun.
20 Hasımlarımın, ve canım için kötülük söyleyenlerin RAB'den karşılığı bu olsun.
21 Ama sen, ya Rab ALLAH, adının uğruna benim için yap; merhametin iyi olduğu için, beni azat et.
22 Çünkü ben fakir ve yoksulum, ve içimde yüreğim yaralıdır.
23 Uzanan gölge gibi geçtim; çekirge gibi yukarıya ve aşağıya atıldım.
24 Dizlerim oruçtan titremektedir; ve et-bedenimde yağ tükendi.
25 Ben de onlara yüzkarası oldum; bana baktıkları zaman baş salladılar.
26 Ya RAB Allahım, bana yardım et; merhametine göre beni kurtar da,
27 Bilsinler ki, bu senin elindir, bunu yapan sensin, ya RAB.
28 Onlar lanet etsin, ama sen kutsa; onlar kalkınca utansınlar, ama senin kulun sevinsin.
29 Hasımlarım rezilliğe bürünsün, ve kendilerini kaftan gibi kendi utançlarıyla örtsünler.
30 RAB'bi ağzımla çok öveceğim; evet, kalabalığın arasında onu öveceğim.
31 Çünkü canını mahkûm edenlerden onu kurtarmak için, fakirin sağında dura-cak.
