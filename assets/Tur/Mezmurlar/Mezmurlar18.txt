Müzik Şefine, RAB'bin kulu Davut'un Mezmuru. RAB onu tüm düşmanlarının elinden ve Saul'un elinden azat ettiği gün bu ezginin sözlerini RAB'be söyledi. Ve dedi ki,
SENİ severim, ya RAB, ey kuvvetim.
2 RAB benim kayam, ve hisarım, ve azat edicimdir; Allahım, kuvvetim, ona güveneceğim; kalkanım, ve kurtuluşu-mun boynuzu, ve yüksek kulem.
3 Övülmeye layık olan RAB'be yakara-cağım, böylece düşmanlarımdan kurtula-cağım.
4 Ölüm elemleri çevremi sardı, ve tak-vasız adamlar selleri beni korkuttu.
5 Cehennemin elemleri beni kuşattı; ölüm tuzakları karşıma geldi.
6 Sıkıntım içinde RAB'be yakardım, ve Allahım'a feryat ettim; tapınağından se-simi işitti, ve feryadım önüne, yani kulak-larına erişti.
7 O zaman dünya sarsılıp titredi; tepele-rin temelleri de oynayıp sarsıldı, çünkü o öfkelendi.
8 Burnundan duman yükseldi, ve ağzın-dan ateş yiyip bitirdi; ondan korlar tutuştu.
9 Gökleri de eğip indi; ve ayakları altında karanlık vardı.
10 Ve bir keruva binip uçtu; evet, rüzgâ-rın kanatları üzerinde uçtu.
11 Karanlığı gizli yerini yaptı, çevresin-deki çardağı suların karaltısı ve asumanın koyu bulutlarıydı.
12 Önündeki parıltıdan onun koyu bulutları geçti: dolu ve ateş korları.
13 RAB göklerde de gürledi, ve Yüceler Yücesi sesini verdi: dolu ve ateş korları.
14 Evet, oklarını salıp onları dağıttı; şim-şekler de salıp onları bozgun etti.
15 O zaman, ya RAB, senin azarlaman-dan, burnunun soluğunun vuruşundan, suların derinlikleri göründü, ve dünyanın temelleri açıldı.
16 Yukarıdan gönderdi, beni tuttu, beni çok sulardan çıkardı.
17 Beni kuvvetli düşmanımdan, ve benden nefret edenlerden azat etti; çünkü onlar benden kuvvetliydi.
18 Felaketim gününde önüme çıktılar; ama RAB bana destek oldu.
19 Beni geniş yere de çıkardı; beni azat etti, çünkü benden hoşlandı.
20 RAB doğruluğuma göre bana ödedi; ellerimin temizliğine göre karşılığımı verdi.
21 Çünkü RAB'bin yollarını tuttum, ve şer yaparak Allahım'dan ayrılmadım.
22 Çünkü tüm hükümleri önümdeydi, ve kurallarını kendimden uzaklaştırmadım.
23 Onun önünde dürüst de oldum, ve fesadımdan kendimi tuttum.
24 Bunun için RAB doğruluğuma göre, gözü önünde ellerimin temizliğine göre, karşılığımı verdi.
25 Merhametliyle merhametli olursun; dürüst adamla dürüst olursun;
26 Pak olanla pak olursun, ve eğri olanla eğri olursun.
27 Çünkü hakir halkı sen kurtaracaksın, ama yüksek bakışları alçaltacaksın.
28 Çünkü kandilimi sen yakacaksın; RAB Allahım karanlığımı aydınlatacaktır.
29 Çünkü seninle asker üzerine hücum ettim, ve Allahım'la duvar aştım.
30 Allah'a gelince, onun yolu yetkindir; RAB'bin sözü saftır; o kendisine sığınan-ların hepsine kalkandır.
31 Çünkü RAB'den başka Allah kimdir? ve Allahımız'dan başka kaya kimdir?
32 Allah'tır ki, bana kuvvet kuşatır, ve yolumu yetkin kılar.
33 Ayaklarımı geyik ayakları gibi eder, ve beni yüksek yerlerim üzerine diker.
34 Ellerimi savaş için talim eder, öyle ki, tunç yay kollarımla kırılır.
35 Bana kurtarışının kalkanını da verdin, ve sağ elin beni tuttu, ve yumuşaklığın beni büyük etti.
36 Altımda adımlarımı genişlettin ki, ayaklarım kaymadı.
37 Düşmanlarımı kovaladım, ve onlara yetiştim; ve onlar bitmeyince geri dönmedim.
38 Onları yaraladım da kalkamadılar; ayaklarımın altına düştüler.
39 Çünkü savaş için bana kuvvet kuşat-tın; bana karşı ayaklananları altımda çöktürdün.
40 Bana düşmanlarımın boynunu da verdin, öyle ki benden nefret edenleri helak edeyim.
41 Onlar bağırdılar, ama onları kurtaran yoktu; RAB'be bile, ama onlara cevap vermedi.
42 O zaman rüzgâr önündeki toz gibi onları ezdim; sokaklardaki toprak gibi onları attım.
43 Halkın çekişmelerinden beni azat ettin; ve beni milletlerin başına koydun; bilmediğim bir halk bana kulluk edecek.
44 Kulakları benden işittiği gibi bana itaat edecekler; yabancılar bana boyun eğecek.
45 Yabancılar zayıf olacak, ve derbent-lerinden titreyecekler.
46 RAB yaşıyor; ve kayam kutlu olsun; ve kurtuluşumun Allahı yücelsin,
47 Allah'tır öcümü alan, ve halkları bana bağımlı kılan.
48 Düşmanlarımdan beni azat eyler, evet, bana karşı ayaklananlar üzerinde beni yükseltirsin; zorba adamdan beni azat ettin.
49 Bunun için, ya RAB, milletler arasında sana şükredeceğim, ve senin adına övgüler okuyacağım.
50 Kralına büyük azatlığa ulaştırır, ve mesihine, Davut'a ve onun tohumuna, sonsuza dek merhamet gösterir.
