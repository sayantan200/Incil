RAB'BE şükredin; çünkü iyidir; çünkü merhameti sonsuza dek sürer.
2 RAB'bin halas ettikleri böyle desin, onları düşmanın elinden halas etti,
3 Onları doğudan ve batıdan, kuzeyden ve güneyden, ülkelerden topladı.
4 Çölde, ıssız yolda avare gezdiler; oturacak bir şehir bulmadılar.
5 Aç ve susuz, içlerinde canları bayıldı.
6 O zaman sıkıntılarında RAB'be feryat ettiler, ve onları dertlerinden azat etti.
7 Ve oturacak bir şehre gitsinler diye, onları doğru yolda yürüttü.
8 Keşke insanlar RAB'bi, iyiliği için ve insan çocuklarına olan harika işleri için, övse!
9 Çünkü istekli canı doyurur, ve aç canı iyilikle doldurur.
10 Onlar ki, karanlıkta ve ölüm gölgesin-de, düşkünlük ve demirle bağlı otururlar;
11 Çünkü Allah'ın sözlerine isyan ettiler; ve Yüceler Yücesi'nin öğüdünü hor gördüler;
12 Bunun için onların yüreğini ağır işle alçalttı; düştüler ve yardım eden yoktu.
13 O zaman sıkıntılarında RAB'be feryat ettiler, ve onları dertlerinden kurtardı.
14 Karanlıktan ve ölüm gölgesinden onları çıkardı, ve bağlarını kırdı.
15 Keşke insanlar RAB'bi, iyiliği için ve insan çocuklarına olan harika işleri için, övse!
16 Çünkü tunç kapıları kırdı, ve demir çubukları parçaladı.
17 Akılsızlar isyanları yüzünden, ve fesatlarından düşkün olur.
18 Canları her çeşit yemekten tiksinir; ve ölüm kapılarına yaklaşırlar.
19 O zaman sıkıntılarında RAB'be feryat ederler, ve onları dertlerinden kurtarır.
20 Sözünü gönderdi, ve onlara şifa verdi, ve onları yıkımlarından azat etti.
21 Keşke insanlar RAB'bi, iyiliği için ve insan çocuklarına olan harika işleri için, övse!
22 Ve şükran kurbanları kessinler, ve onun işlerini sevinçle ilan etsinler.
23 Gemilerde denize inenler, büyük sularda iş görenler;
24 Onlar RAB'bin işlerini, ve enginde harikalarını görürler.
25 Çünkü emreder, ve fırtına yelini çıka-rır, o da onun dalgalarını yükseltir. 26 Göğe çıkarlar, derinliklere tekrar iner-ler; canları sıkıntıdan erir.
27 Sallanırlar, ve sarhoş gibi sendeler-ler, ve akılları başlarından gider.
28 O zaman sıkıntılarında RAB'be feryat ederler, ve onları dertlerinden çıkarır.
29 Fırtınayı limanlığa döndürür, öyle ki dalgaları yatışır.
30 O zaman rahat oldukları için sevinir-ler; böylece onları diledikleri limana götürür.
31 Keşke insanlar RAB'bi, iyiliği için ve insan çocuklarına olan harika işleri için, övse!
32 Halkın topluluğunda da onu yükselt-sinler, ve ihtiyarların toplantısında onu övsünler.
33 Irmakları çöle, ve su pınarlarını kuraklığa,
34 Verimli toprağı, orada oturanların kötülüğü yüzünden, çoraklığa döndürür.
35 Çölü su birikintisine, ve kurak yeri su pınarlarına döndürür.
36 Ve açları orada oturtur, öyle ki, oturacak bir şehir kursunlar;
37 Ve, artma ürünleri versinler diye, tarlalar eksinler, bağlar diksinler.
38 Onları da kutsar, öyle ki ziyadesiyle çoğalırlar; ve hayvanlarını azaltmaz. 39 Yine baskı, sıkıntı, ve elem yüzünden azalırlar ve alçalırlar.
40 Reisler üzerine hakaret döker, ve onları yolsuz çölde avare gezdirir.
41 Ama fakiri düşkünlükten yükseltir, ve ona koyun sürüsü gibi aileler kılar.
42 Doğrular bunu görüp sevinecek; ve her fesat ağzını kapayacak.
43 Kim hikmetli, ve bu şeyleri tutarsa; yani RAB'bin sevgi lütfunu onlar anlayacak.
