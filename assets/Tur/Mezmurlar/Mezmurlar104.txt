RAB'BE hamdet, ey canım. Ya RAB Allahım, çok büyüksün; onur ve görkemle giyinmişsin.
2 Sensin ışığı giysi gibi giyen; gökleri bir perde gibi geren;
3 Odalarının mertekleri sularda kuran; bulutları kendine araba eden; rüzgârın kanatları üzerinde gezen;
4 Meleklerini ruhlar, hizmetkârlarını alev-li ateş eden;
5 Ebediyen sarsılmasın diye, yeryüzünü temelleri üzerine kurdu;
6 Giysi gibi ona engini giydirdin; sular dağların üstünde durdu.
7 Senin azarlamandan kaçtılar; gürleme-nin sesinden acele kaçtılar.
8 Dağlarla yükselirler; onlar için kurduğun yere vadilerle inerler.
9 Onu geçmesinler diye sen onlara sınır koydun; ki yeri kaplamak için geri gelmezler.
10 Vadilere pınarlar gönderir; tepeler arasında akarlar;
11 Kırın her hayvanını suvarır; yaban eşekleri susuzluklarını giderirler.
12 Onların yanında göğün kuşları kona-cak, dallar arasında öterler.
13 Odalarından tepeleri sular; yeryüzü senin işlerinin meyvesine doyar.
14 Hayvanlar için ot, ve insan işine yara-yan sebze çıkarır; öyle ki, yerden yiyecek,
15 Ve insanın yüreğini sevindiren şarap, ve yüzünü parlatan yağ, ve insanın yüreğine kuvvet veren ekmeği çıkarsın.
16 RAB'bin ağaçları, kendi diktiği Lüb-nan'ın sedir ağaçları besisuyuyla dolu;
17 Orada kuşlar yuvalarını kurar; leylekse, onun evi çam ağaçlarıdır.
18 Yüksek tepeler yabanıl keçiler için, ve kayalar tavşanlar için sığınaktır.
19 Mevsimler için ayı tayin etti; güneş batacağı yeri bilir.
20 Karanlık edersin de gece olur; bunda ormanın tüm hayvanları çıkar.
21 Genç aslanlar av için kükrer, ve Allah'tan yiyeceklerini ister.
22 Güneş doğar, çekilirler, ve inlerinde yatarlar.
23 İnsan akşama kadar kendi işine ve emeğine çıkar.
24 Ya RAB, işlerin ne çoktur! onların hepsini hikmetle yaptın; yeryüzü senin zenginliklerinle dolu.
25 Bu büyük ve geniş deniz öyledir, ora-da sayısız kaynaşanlar, küçük ve büyük hayvanlar vardır.
26 Orada gemiler yürür; içinde oynaşsın diye, yaptığın levyatan oradadır.
27 Bunların hepsi seni bekliyor, öyle ki, onlara vaktinde yiyeceklerini veresin.
28 Onlara verdiğini toplarlar; elini açar-sın, iyiliğe doyarlar.
29 Yüzünü gizlersin, şaşırırlar; soluk-larını alırsın, ölürler, ve topraklarına dönerler.
30 Ruhunu gönderirsin, yaratılırlar; ve yerin yüzünü tazelersin.
31 RAB'bin yüceliği sonsuza dek süre-cek; RAB işleriyle sevinecek;
32 Yeryüzüne bakar, ve o titrer; tepelere dokunur, ve tüterler.
33 Ben yaşadıkça RAB'be ezgiler söyle-yeceğim; var oldukça Allahım'a övgü okuyacağım.
34 Onun hakkında düşüncem tatlı olacak; ben RAB'de sevinç bulacağım.
35 Günahkârlar dünyadan tükensin, ve şerirler artık yok olsun. Ey canım, RAB'be hamdet. RAB'bi övün.
