Davut'un Mezmuru.
RAB'BE hamdet, ey canım; ve içimde olan her şey, hamdet onun kutsal adına.
2 RAB'be hamdet, ey canım, ve tüm iyiliklerini unutma;
3 Tüm fesatlarını bağışlar, tüm hastalık-larını iyi eder,
4 Hayatını mezardan kurtarır, sana sevgi lütfu ve yumuşak merhametler tacını giy-dirir,
5 Ağzını iyi şeylerle doyurur; öyle ki, gençliğin kartalın gibi tazelenir.
6 RAB tüm mağdurlara doğruluk ve ada-let eder.
7 Kendi yollarını Musa'ya, işlerini İsrail çocuklarına bildirdi.
8 RAB merhamet eden ve lütfedendir, tez öfkelenmez, ve merhameti çoktur.
9 Daima azarlamaz; ve öfkesini ebedi-yen tutmaz.
10 Günahlarımıza göre bize davranma-dı, ve fesatlarımıza göre bize ödemedi.
11 Çünkü yeryüzünün üstünde gök nasıl yüksekse, onun merhameti kendisinden korkanlar üzerinde öyle yücedir.
12 Doğu batıdan ne kadar uzaksa, is-yanlarımızı bizden o kadar uzaklaştırdı.
13 Baba çocuklarına nasıl acırsa, RAB kendisinden korkanlara öyle acır.
14 Çünkü yaratılışımızı bilir; hatırlar ki, biz toprağız.
15 İnsana gelince, onun günleri ot gibi-dir; kır çiçeği gibi, öyle çiçeklenir.
16 Çünkü üzerinden rüzgâr geçer, ve yok olur; ve artık yeri onu tanımaz.
17 Ama RAB'bin merhameti ezelden ebede kadar kendisinden korkanlar üze-rindedir; ve doğruluğu çocukların çocuk-larınadır;
18 Kendi antlaşmasını tutanlara, ve yapmak için emirlerini hatırlayanlaradır.
19 RAB tahtını göklerde kurdu; ve onun krallığı herkes üzerinde hakimdir.
20 Ey sözünün sesini işitip emirlerini yerine getiren, kudreti zorlu melekleri, RAB'be hamdedin.
21 Ey sizler, onun tüm orduları, isteğini yapan hizmetkârları, RAB'be hamdedin.
22 Ey egemenliğinin her yerindeki tüm işleri, RAB'be hamdedin; ey canım, RAB'be hamdet.
