BİZE değil, ya RAB, bize değil, ama senin merhametin ve gerçeğin uğru-na, kendi adına yücelik ver.
2 Niçin milletler desin ki, Hani, onların Allahı nerede?
3 Ama Allahımız göklerdedir; dilediği her şeyi yaptı.
4 Onların putları gümüş ve altındır, insan ellerinin işi.
5 Ağızları var, ama konuşmazlar; gözleri var, ama görmezler;
6 Kulakları var, ama işitmezler; burunları var, ama koku almazlar;
7 Elleri var, ama el sürmezler; ayakları var, ama yürümezler; ve boğazlarıyla ses vermezler.
8 Onları yapanlar onlar gibidir; onlara güvenen herkes böyledir.
9 Ey İsrail, RAB'be güven; onların yar-dımı ve kalkanı odur.
10 Ey Harun evi, RAB'be güvenin; onların yardımı ve kalkanı odur.
11 Ey sizler, RAB'den korkanlar, RAB'be güvenin; onların yardımı ve kalkanı odur.
12 RAB bizi hatırladı; bizi kutsayacak; İsrail evini kutsayacak; Harun evini kutsayacak.
13 RAB'den korkanları, küçüklerle büyükleri kutsayacak.
14 RAB sizi, sizi ve çocuklarınızı çok çoğaltacak.
15 Göğü ve yeri yapan RAB tarafından kutsanmışsınız.
16 Gök, gökler bile RAB'bindir; ama yeryüzünü insan çocuklarına verdi.
17 Ölüler, ve tüm sessizlik yerine inen-ler, RAB'bi övmez.
18 Ama biz şimdiden sonsuza dek, RAB'be hamdedeceğiz. RAB'bi övün.
