Müzik Şefine, Davut'un Mezmuru.
DUAMDA sesimi işit, ey Allah; düş-man korkusundan hayatımı koru.
2 Şerirlerin gizli öğütleşmesinden, fesat işleyenlerin velvelesinden beni sakla.
3 Onlar ki, dillerini kılıç gibi biler, ve oklarını, yani acı sözleri atmak için yaylarını kurarlar;
4 Öyle ki, gizli yerlerde yetkin kişiye atsınlar; ansızın ona atarlar, ve kork-mazlar.
5 Kötülük işinde cesaretlenirler; gizlice tuzaklar gömmek için söyleşirler, Onları kim görecek? derler.
6 Fesatlar araştırırlar, gayretli bir araş-tırma bitirirler; hem her birinin iç düşüncesi hem de yüreği derindir.
7 Ama Allah onlara ok atacak; ansızın yaralanmış olacaklar.
8 Böylece dilleri kendi üzerlerine sürç-türecekler; onları görenlerin hepsi kaçacak.
9 Ve tüm insanlar korkacak; ve Allah'ın işini ilan edecekler, çünkü onun yaptıklarını akıllı olarak düşünecekler.
10 Doğru kişi RAB'de sevinç bulacak, ve ona güvenecek; ve yüreği dürüst olan-ların hepsi övünecek.
