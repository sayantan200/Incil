RAB'BE şükredin, adını çağırın; halk-lar arasında onun işlerini bildirin.
2 Ona ezgiler söyleyin, ona mezmurlar okuyun; tüm harika işlerini söyleyin.
3 Kutsal adıyla övünün; RAB'bi arayan-ların yüreği sevinsin.
4 RAB'bi ve onun kuvvetini arayın; yüzünü daima arayın.
5 Ey kulu İbrahim'in tohumu, seçtiği Yakup çocukları,
6 Yaptığı şaşılacak işleri, onun harika-larını, ve ağzının hükümlerini anın.
7 Allahımız RAB odur; hükümleri tüm yeryüzündedir.
8 O ebediyen antlaşmasını, bin nesle buyurduğu sözü hatırladı.
9 Bu antlaşmayı İbrahim ile yaptı, ve İshak'a olan andını;
10 Mirasınızın payı olmak üzere, Kenan ülkesini sana vereceğim, diyerek,
11 Bunu kanun olarak Yakup'a, sonsuz antlaşma olarak İsrail'e teyit etti;
12 Vakit ki sayıca az, evet, çok az adamlardı, ve onda misafirdiler.
13 Bir ulustan başkasına, bir krallıktan başka bir halka gidince;
14 Bir adamı onlara kötülük etsin diye bırakmadı; onlar uğruna kralları bile azarladı,
15 Mesihime dokunmayın, ve peygam-berlerime kötülük etmeyin, dedi.
16 Üstelik ülkeye kıtlığı çağırdı; tüm ekmek değneğini kırdı.
17 Önlerinden bir adam, yani köle olarak satılan Yusuf'u, gönderdi.
18 Ayaklarını bukağıyla incittiler; onu demire vurdular;
19 Onun sözü yerine gelinceye kadar, RAB'bin sözü onu sınadı.
20 Kral gönderip onu çözdü; yani halk-lara hükmeden onu salıverdi.
21 Onu kendi evi üzerine efendi, ve tüm serveti üzerine müdür kıldı;
22 Öyle ki, reislerini istediği gibi bağlasın, ve senatörlerine hikmet öğretsin.
23 İsrail de Mısır'a geldi; ve Yakup Ham ülkesinde misafir oldu.
24 Ve halkını pek çok artırdı, ve onları düşmanlarından daha güçlü kıldı.
25 Halkından nefret etsinler diye, kulla-rına hile etsinler diye yüreklerini döndür-dü.
26 Kulu Musa'yı, seçmiş olduğu Harun'u gönderdi.
27 Onların arasında onun belirtilerini, ve Ham ülkesinde harikaları gösterdiler.
28 Karanlığı gönderdi, ve karanlık eyledi; ve sözüne karşı isyan etmediler.
29 Sularını kana döndürdü, ve balıklarını öldürdü.
30 Ülkeleri çok kurbağalar çıkardı, kral-larının odalarında.
31 O buyurdu, ve çeşit çeşit sinekler, ve tüm sınırları içine bitler üşüştü.
32 Onlara yağmur yerine dolu, ve ülke-lerine alevli ateş verdi.
33 Asmalarını ve incir ağaçlarını da vurdu, ve sınırları içinde olan ağaçları kırdı.
34 O buyurdu, ve çekirgeler, ve sayısız tırtıllar geldi,
35 Ve onların ülkesinde tüm otu yediler, ve topraklarının ürününü yiyip bitirdiler.
36 Ve onların ülkesinde ilk doğanları, kuvvetlerinin ilkini vurdu.
37 Gümüş ve altınla da onları çıkardı; ve oymaklarında kuvvetsiz kişi yoktu.
38 Onlar gidince Mısır sevindi; çünkü onların korkusu üzerlerine çökmüştü.
39 Örtü olarak bulutu, ve geceleyin aydınlatmak için ateş yaydı.
40 İstediler de bıldırcın getirdi, ve onları göğün ekmeğiyle doyurdu.
41 Kayayı yardı ve sular fışkırdı; kurak yerlerde ırmak gibi aktılar.
42 Çünkü kutsal vaadini, ve kulu İbra-him'i hatırladı.
43 Ve halkını sevinçle, seçtiklerini meserretle çıkardı.
44 Ve onlara milletlerin topraklarını verdi; ve halkların emeğini miras aldılar;
45 Öyle ki, onun kurallarını tutsunlar, ve onun yasalarını yapsınlar. RAB'bi övün.
