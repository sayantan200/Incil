Davut evi kutlayışındaki Mezmur ve Ezgi.
SENİ, ya RAB, yükseltirim, çünkü beni yukarı kaldırdın, ve benim üzerime düşmanlarımı sevindirmedin.
2 Ya RAB Allahım, sana yakardım, ve bana şifa verdin.
3 Ya RAB, canımı mezardan çıkardın; çukura inmeyeyim diye beni yaşattın.
4 RAB'be ezgiler söyleyin, ey sizler, onun kutsalları, ve kutsallığının anılma-sına şükredin.
5 Çünkü öfkesi ancak bir an sürer; lüt-funda hayat var; bir gece için ağlayış durabilir, ama sabah olunca sevinç gelir.
6 Ve refahımda dedim ki, Ebediyen sarsılmayacağım.
7 Ya RAB, lütfunla dağımı kuvvetle pe-kiştirdin; yüzünü örttün, ve ben dehşete düştüm.
8 Ya RAB, sana seslendim, ve RAB'be yalvardım:
9 Çukura indiğimde, kanım neye yarar? toprak seni över mi? senin gerçeğini ilan eder mi?
10 İşit, ya RAB, ve bana merhamet et; ya RAB, bana yardımcı ol.
11 Yasımı benim için raksa döndürdün; çulumu çıkardın, ve beni sevinçle kuşattın;
12 Öyle ki, yüceliğim sana övgü okusun da susmasın, ya RAB Allahım, sana ebediyen şükredeceğim.
