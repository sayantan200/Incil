Davut'un Mezmuru.
EY kayam RAB, sana bağıracağım; bana sessizlik etme; yoksa, eğer bana sessizlik edersen, çukura inenlere benzerim.
2 Sana feryat edip kutsal tapınağına ellerimi kaldırdığım zaman; yalvarışla-rımın sesini işit.
3 Beni şerirlerle ve fesat işleyenlerle birlikte çekme; onlar komşularına esenlik derler, ama yüreklerinde fenalık vardır.
4 Onların işlediklerine göre, ve işlerinin şerrine göre, onlara ver; ellerinin işleme-sine göre onlara ver; layık oldukları karşılığı onlara öde.
5 Mademki RAB'bin işlediklerine ve ellerinin işlemesine bakmıyorlar, onları yıkacak ve onları bina etmeyecektir.
6 RAB kutlu olsun, çünkü yalvarışlarımın sesini işitti.
7 RAB benim kuvvetim ve kalkanımdır; yüreğim ona güvendi, ve yardım buldum, bunun için yüreğim sevinçle coşuyor; ve ezgimle onu öveceğim.
8 RAB onların kuvvetidir, ve mesihinin kurtuluş kuvveti odur.
9 Halkını kurtar, ve mirasını kutsa; hem de onları güt, ve onları ebediyen yükselt.
