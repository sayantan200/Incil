Davut'un Mezmuru, Maskil.
NE mutlu o adama ki isyanı bağış-lanmıştır, günahı örtülmüştür.
2 Ne mutlu o adama ki, RAB ona günah saymaz, ve ruhunda hile bulunmaz.
3 Ben susunca, tüm gün iniltimden kemiklerim eskidi.
4 Çünkü gece gündüz elin üzerimde ağırlaştı; tazeliğim yaz kuraklığına döndü. Sela.
5 Sana günahımı bildirdim, ve fesadımı gizlemedim. RAB'be isyanlarımı itiraf edeceğim, dedim; ve günahımın fesadını bağışladın. Sela.
6 Bunun için senin bulunacağın vakitte takvalı olan herkes sana dua edecek; gerçekten büyük sular taşınca, ona eriş-meyecektir.
7 Saklanacak yerim sensin; sıkıntıdan beni koruyacaksın; azat ezgileriyle çevremi kuşatacaksın. Sela.
8 Seni eğiteceğim ve yürüyeceğin yolu sana öğreteceğim; gözümle sana rehberlik edeceğim.
9 Anlayışsız at ya da katır gibi olmayın; onların ağzı gem ve dizgin takımlarıyla tutulmalı, yoksa, sana yaklaşırlar.
10 Şerire kederler çok olacak; ama RAB'be güvenenin çevresini merhamet kuşatacak.
11 Ey sizler, doğrular, RAB'de sevinç bulup mesrur olun; ve ey sizler, yüreği dürüst olan hepiniz, sevinçle bağırın.
