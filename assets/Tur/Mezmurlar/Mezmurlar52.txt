Müzik Şefine, Maskil, Edomî Doeg, Saul'a gelip, Davut Ahimelek'in evine girdi diye, bildirdiği zaman, Davut'un Mezmuru.
NİÇİN fenalıkla övünürsün, ey güçlü adam? Allah'ın iyiliği daimidir.
2 Dilin fenalıklar düzer, keskin ustura gibi, hileyle işler.
3 İyilikten çok kötülüğü, doğruluk söyle-mekten ziyade, yalanı seversin. Sela.
4 Ey sen, hileli dil, tüm helak edici sözleri seversin.
5 Allah da seni ebediyen yıkacak; seni ortadan kaldıracak, ve seni oturduğun yerden koparacak, ve seni yaşayanlar diyarından kökten sökecek. Sela.
6 Doğrular da görüp korkacak; ve ona gülecekler:
7 İşte, Allah'ı kendine kuvvet edinme-yen, ama servetinin çokluğuna güvenen, ve şerrinde kuvvetlenen adam budur, diyecekler.
8 Ama ben Allah'ın evinde yeşil zeytin ağacı gibiyim; daima ve ebediyen Allah'ın merhametine güvenirim.
9 Daima seni överim, çünkü sen bunu yaptın; ve senin adını beklerim; çünkü kutsallarının önünde iyidir.
