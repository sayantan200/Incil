YA RAB Allah, öç sana aittir, ey Allah, öç sana aittir, göster kendini.
2 Ey yerin hakimi, kalk; mağrurlara ceza ver.
3 Ya RAB, ne zamana dek şerirler, ne zamana dek şerirler zafer sevinci edecek?
4 Ne zamana dek sert şeyler söyleyip konuşacak? ve tüm fesat işleyenler övünecek?
5 Halkını parçalıyorlar, ya RAB, ve mira-sını eziyet ediyorlar.
6 Dul kadını ve garibi boğazlıyor, ve yetimi öldürüyorlar.
7 Yine diyorlar ki, RAB görmez, ve Yakup'un Allahı bakmaz.
8 Ey sizler, halk arasındaki budalalar, anlayın; ve siz ahmaklar, ne zaman akıl-lanacaksınız?
9 Kulağı dikmiş olan işitmez mi? göze biçim vermiş olan görmez mi?
10 Milletleri tedip eden, tekdir etmeyecek mi? insana ilim öğreten, bilmeyecek mi?
11 RAB insanın düşünceleri boş olduğu-nu bilir.
12 Ne mutludur, ya RAB, tedip ettiğin, ve kendisine yasandan öğrettiğin adam;
13 Öyle ki, şerirler için çukur kazılıncaya kadar, kötü günlerden ona rahat veresin.
14 Çünkü RAB halkını kendisinden atmayacak, ve mirasını bırakmayacaktır.
15 Ama hüküm doğruluğa dönecektir; ve tüm dürüst yürekliler onun ardınca gide-cek.
16 Benim için kötülük yapanlara karşı kim kalkacak? veya benim için fesat işleyenlere karşı kim duracak?
17 Eğer RAB yardımcım olmasaydı, canım hemen sessizlikte otururdu.
18 Ayağım kayıyor, dediğim zaman, ya RAB, merhametin beni tuttu.
19 İçimde düşüncelerimin çokluğunda, senin tesellilerin canımı ferahlandırıyor.
20 Kanunla kötülük eden fesat tahtı, seninle paydaşlık eder mi?
21 Doğrunun canına karşı toplanıyor, ve suçsuz kanı mahkûm ediyorlar.
22 Ama RAB yüksek kulem, ve Allahım sığınağımın kayasıdır.
23 Ve kendi fesatlarını onlara döndürecek, ve kendi şerlerinde onları kesip atacak; evet, Allahımız RAB onları kesip atacak.
