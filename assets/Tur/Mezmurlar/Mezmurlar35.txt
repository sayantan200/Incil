Davut'un Mezmuru.
YA RAB, benimle çekişenlerle sen çekiş; bana karşı savaşanlara karşı sen savaş.
2 Küçük ve büyük kalkanı al da, benim yardımıma kalk.
3 Mızrağı da çek, ve beni kovalayanlara karşı yolu kes; canıma, Senin kurtuluşun benim, de.
4 Canıma kastedenler utanıp rezil olsun; bana kötülük düşünenler geri dönsün de yüzleri kızarsın.
5 Rüzgâr önündeki saman ufağı gibi olsunlar, ve RAB'bin meleği artlarına düşsün.
6 Onların yolu karanlık ve kaypak olsun, ve RAB'bin meleği onları kovalasın.
7 Çünkü sebep yokken benim için çukurda ağlarını gizlediler; sebep yokken canım için onu kazdılar.
8 Bilmediği anda üzerine helak gelsin; ve gizlediği ağ kendisini tutsun; ve o helake de kendisi düşsün;
9 Ve canım RAB'de sevinç bulacak; onun kurtarışıyla mesrur olacak.
10 Tüm kemiklerim diyecek ki, ya RAB, kendisinden kuvvetli adamdan fakiri, evet, kendisini soyandan fakiri ve yoksulu azat eden, senin gibi kim var?
11 Yalancı tanıklar kalktı; bilmediğim şeyleri benden sordular.
12 Canıma hicran olsun diye, iyiliğe kar-şı bana kötülük ettiler.
13 Bense, onların hastalıklarında çul giyerdim; nefsimi oruçla kırardım; ve duam bağrıma dönerdi.
14 Ona karşı dostum, kardeşimmiş gibi davranırdım; annesi için dövünen gibi, yasla eğilirdim.
15 Ama ben aksayınca sevindiler, ve toplandılar; alçaklar bana karşı toplandı, ve ben bilmedim; durmadan beni didik-lediler.
16 Ziyafetlerde alaycı soytarılarla birlikte bana dişlerini gıcırdattılar.
17 Ya RAB, ne vakte kadar bakacaksın? canımı onların helakinden, biriciğimi genç aslanlardan kurtar.
18 Büyük topluluk içinde sana şükredeceğim. Çok halk içinde seni öveceğim.
19 Haksız yere bana düşman olanlar sevinmesin; ve sebepsiz benden nefret edenler göz kırpmasın.
20 Çünkü onlar esenlik sözü söylemez; ama ülkede uslu duranlara karşı hileli sözler düşünürler.
21 Evet, bana karşı ağızlarını geniş açtılar, ve, Oh, oh, gözümüz onu gördü! dediler.
22 Sen bunu gördün, ya RAB; susma; ya RAB, benden uzak durma.
23 Ey Allahım ve Rabbim, benim muhakemem, yani davam için, gayrete gel, uyan.
24 Doğruluğuna göre bana hükmet, ya RAB Allahım; ve bana karşı sevinme-sinler.
25 Yüreklerinde, Oh, dileğimiz budur, demesinler; Onu yuttuk, demesinler.
26 Kötü halime sevinenler birlikte utan-sın, yüzleri kızarsın; kendilerini bana karşı büyültenlerin giysisi, utanç ve rezalet olsun.
27 Benim haklı davamı tutanlar sevinçle bağırıp sevinsinler; evet, daima desinler ki, RAB büyütülsün; o RAB ki, kulunun esenliğinden hoşlanır.
28 Ve dilim senin doğruluğunu ve senin övgünü tüm gün söyleyecek.
