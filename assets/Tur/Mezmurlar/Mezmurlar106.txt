RAB'Bİ övün.
RAB'be şükredin, çünkü o iyidir; çünkü merhameti sonsuza dek sürer.
2 RAB'bin kudretli işlerini kim söyleye-bilir? tüm övgüsünü kim bildirebilir?
3 Ne mutlu adaleti koruyanlara, ve her vakitte doğruluk işleyene.
4 Halkına olan lütufla beni hatırla, ya RAB; kurtarışınla beni ara ki,
5 Seçtiklerinin iyiliğini göreyim, ulusunun sevinciyle sevineyim, mirasınla beraber övüneyim.
6 Atalarımızla beraber günah işledik, fesat işledik, şer ettik.
7 Mısır'da atalarımız senin harikalarını anlamadı; merhametlerinin çokluğunu anmadılar, ve denizde, yani Kızıldeniz-de, onu öfkelendirdiler.
8 Ama büyük kudretini bildirsin diye, adı uğruna onları kurtardı.
9 Kızıldeniz'i de azarladı, ve o kurudu; böylece kırda yürütür gibi onları derinlik-lerde yürüttü.
10 Ve onlardan nefret edenin elinden onları kurtardı, ve düşman elinden onları halas etti.
11 Ve düşmanlarını sular örttü; onlardan hiçbiri kalmadı.
12 O zaman sözlerine inandılar; onun övgüsünü okudular.
13 Onun işlerini hemen unuttular; öğü-dünü beklemediler,
14 Ama çölde çok iştahlandılar, ve ıssız yerde Allah'ı denediler.
15 İsteklerini de onlara verdi, ama canla-rına zayıflık gönderdi.
16 Ordugâhta Musa'yı da, ve RAB'bin kutsal kişisi Harun'u kıskandılar.
17 Yeryüzü açıldı ve Datan'ı yuttu, ve Abiram'ın topluluğunu örttü.
18 Ve topluluklarında ateş tutuştu; alev şerirleri yaktı.
19 Horeb'de bir buzağı yaptılar, ve dökme surete tapındılar.
20 Böylece yüceliklerini ot yiyen öküz suretine değiştirdiler.
21 Mısır'da büyük şeyler eden, Ham ülkesinde harika işler yapan,
22 Kızıldeniz kıyısında korkunç şeyler eden kurtarıcıları Allah'ı unuttular.
23 Bundan dolayı, eğer seçtiği Musa, onları helak etmesin diye gazabını çevir-mek için, onun önünde gedik yerinde durmasaydı, onları helak edeceğini söyledi.
24 Evet, güzel ülkeyi hor gördüler, sözüne inanmadılar;
25 Ama çadırlarında mırıldandılar, ve RAB'bin sesini dinlemediler.
26 Bundan dolayı onları çölde düşür-meye, tohumlarını da uluslar arasında düşürmeye,
27 Ve onları ülkelere dağıtmaya, onlara karşı elini kaldırdı.
28 Baalpeor'a da bağlandılar, ve ölüler kurbanlarını yediler.
29 Böylece işleriyle onu öfkelendirdiler; veba da onlara saldırdı.
30 O zaman Finehas kalktı, ve hükmü yürüttü; veba da kesildi.
31 Bu da kendisine doğruluk sayıldı, tüm nesillere, sonsuza dek.
32 Çekişme sularında da onu öfkelendir-diler, öyle ki onlar yüzünden Musa için kötü oldu;
33 Çünkü onun ruhunu acı ettiler, o da, dudaklarıyla tedbirsizce konuştu.
34 RAB'bin onların hakkında emrettiği ulusları helak etmediler.
35 Ama milletlerle karıştılar, ve onların işlerini öğrendiler,
36 Ve putlarına kulluk ettiler, onlar kendilerine tuzak oldu.
37 Evet, oğullarıyla kızlarını iblislere kurban ettiler;
38 Ve suçsuz kanı, yani Kenan putlarına kurban ettikleri oğullarının ve kızlarının kanını, döktüler; ve ülke kanla kirlendi.
39 Böylece kendi işleriyle kirlendiler, ve kendi yaptıklarıyla zina ettiler.
40 Bunun için RAB'bin öfkesi halkına karşı tutuştu; o kadar ki mirasından tiksindi.
41 Ve onları milletlerin eline verdi; ve onlardan nefret edenler üzerlerine hakim oldu.
42 Düşmanları da onlara gadretti, ve onların eli altında alçaldılar.
43 Birçok kez onları azat etti; ama öğüt-leriyle onu kızdırdılar, ve fesatları yüzünden alçaltıldılar.
44 Ama feryatlarını işitince, onların sıkıntısına baktı;
45 Ve onlar için antlaşmasını hatırladı, ve merhametlerinin çokluğuna göre nadim oldu.
46 Hem de onları tutsak alanların hep-sinin kendilerini acımasına mazhar kıldı.
47 Ey Allahımız RAB, kutsal adına şükredelim, ve övgünle zafer şenliği edelim diye, bizi kurtar, ve bizi milletler arasından topla.
48 İsrail'in Allahı RAB, ezelden ebede kadar kutlu olsun. Ve tüm halk, Amin, desin. RAB'bi övün.
