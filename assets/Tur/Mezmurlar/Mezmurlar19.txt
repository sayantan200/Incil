Müzik Şefine, Davut'un Mezmuru.
GÖKLER Allah'ın yüceliğini beyan eder; ve kubbe ellerinin işini ilan eder.
2 Gün güne söz söyler, ve gece geceye bilgi gösterir.
3 Söyleyiş ve dil yok ki onların sesi orada işitilmiyor.
4 Onların hattı tüm yeryüzüne, ve sözleri dünyanın dört bucağına ulaştı. Onlarda güneş için çadır kurdu,
5 O güneş ki, gerdekten çıkan güvey gibidir, ve bir yiğit gibi yoluna seğirtmek için sevinir.
6 Çıkışı göğün ucundandır, devri de onun sonlarına kadar; ve sıcağından saklı kalan hiçbir şey yoktur.
7 RAB'bin yasası yetkindir; canı döndü-rür; RAB'bin tanıklığı sadıktır; bön adamı akıllı kılar.
8 RAB'bin kuralları doğrudur; yüreği sevindirir; RAB'bin emri paktır; gözleri aydınlatır.
9 RAB korkusu temizdir; sonsuza dek kalır; RAB'bin hükümleri gerçek ve tama-men adildir.
10 Altından, evet, çok saf altından daha çok özlenir; baldan ve gümeç balından da tatlıdır.
11 Üstelik kulun onlarla sakınır; ve onları tutmakta büyük karşılık vardır.
12 Yanlışlarını kim anlayabilir? gizli kusurlardan beni temizle.
13 Kulunu kasti günahlardan da koru; onlar üzerime egemen olmasın; o zaman dürüst olurum, ve büyük isyandan suçsuz olurum.
14 Ağzımın sözleri ve yüreğimin düşüncesi senin önünde makbul olsun, ya RAB, kuvvetim, ve halaskârım.
