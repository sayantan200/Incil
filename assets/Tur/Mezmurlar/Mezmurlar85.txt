Müzik Şefine, Korah oğulları için bir Mezmur.
YA RAB, ülkenden hoşnut kaldın; Yakup'u sürgünden geri getirdin.
2 Halkının fesadını bağışladın; tüm günahlarını örttün. Sela.
3 Tüm gazabını kaldırdın; öfkenin kızgınlığından kendini döndürdün.
4 Ey kurtuluşumuzun Allahı, bizi döndür, ve bize olan öfkeni dindir.
5 Bize ebediyen mi öfkeleneceksin? öfkeni tüm nesillere mi uzatacaksın?
6 Halkın sende sevinsin diye bizi yine diriltmeyecek misin?
7 Ya RAB, merhametini bize göster, ve kurtarışını bize ver.
8 RAB Allah ne söyleyecek, dinleyeyim; çünkü halkına ve kutsallarına esenlik söyleyecek; ama onlar yine akılsızlığa dönmesin.
9 Gerçekten onun kurtarışı kendisinden korkanlara yakındır, öyle ki, yücelik ülke-mizde otursun.
10 Merhamet ve gerçek buluştu; doğru-luk ve esenlik öpüştü.
11 Gerçek yerden bitecek; ve doğruluk gökten bakacak.
12 Evet, RAB iyi olanı verecektir; ülkemiz de ürününü verecek.
13 Doğruluk onun önünde yürüyecek; ve bizi adımlarının yoluna koyacak.
