Asaf'ın Mezmuru.
EY Allah, milletler senin mirasına girdi; kutsal tapınağını kirlettiler; Yeruşalim'i taş yığınlarına döndürdüler,
2 Kullarının leşlerini yiyecek diye göğün kuşlarına, kutsallarının etini yerin canavarlarına verdiler.
3 Yeruşalim çevresinde kanlarını su gibi akıttılar, ve onları gömen yoktu.
4 Komşularımıza bir yüzkarası, çevremizdekilere eğlence ve gülünç olduk.
5 Ne vakte kadar, ya RAB? ebediyen gazap edecek misin? kıskançlığın ateş gibi yanacak mı?
6 Seni bilmeyen milletler üzerine, adını çağırmayan krallıklar üzerine gazabını dök.
7 Çünkü onlar Yakup'u yedi, ve onun yurdunu çöl ettiler.
8 Önceki fesatları bize karşı anma; yumuşak merhametlerin bizi tez karşılasın; çünkü biz çok alçaldık.
9 Ey kurtuluşumuzun Allahı, adının yüceliği uğruna bize yardım et; ve bizi azat et, ve adın uğruna günahlarımızı bağışla.
10 Niçin milletler desin ki, Nerede onların Allahı? kullarının dökülmüş kanlarının öcünü almakla milletler arasında gözümüzün önünde o bilinsin.
11 Mahpusun iniltisi senin önüne erişsin, ölüme mahkûm olanları kudretinin büyüklüğüne göre koru;
12 Ve komşularımızın sana ettikleri hakareti, onların bağrına yedi kat olarak iade et, ya Rab.
13 Böylece biz senin halkın ve otlağının koyunları sana sonsuza dek şükredeceğiz; övgünü tüm nesillere anlatacağız.
