Davut'un anma için Mezmuru.
YA RAB, gazabınla beni azarlama; ve kızgın hiddetinle beni tedip etme.
2 Çünkü okların bana saplandı, ve elin üzerime ağır basıyor.
3 Senin öfkenden etbedenimde sağlık kalmadı; günahım yüzünden de kemikle-rimde rahat yok.
4 Çünkü fesatlarım başımdan aştı; ağır yük gibi bana çok ağır oldular.
5 Akılsızlığım yüzünden, yaralarım iğrenç ve irinlidir.
6 Büküldüm; çok eğildim; tüm gün yaslı gezmekteyim.
7 Çünkü belim iğrenç bir illetle dolu; ve etbedenimde sağlık yoktur.
8 Takatım kesildi ve çok ezildim; yüreği-min rahatsızlığından inledim.
9 Ya Rab, tüm dileğim senin önündedir; ve iniltim sana gizli değil.
10 Yüreğim çarpıyor, kuvvetim beni bırakıyor; gözlerimin ışığı ise, o da ben-den gitti.
11 Beni sevenler ve dostlarım yaramdan uzaklaşıyor; akrabalarım da uzakta duruyor.
12 Hayatımı almak isteyenler de bana tuzak kuruyor; ve zararımı arayanlar kötü şeyler söylüyor; ve tüm gün hileler düşünüyorlar.
13 Ama ben sağır adam gibi işitmedim; ve ağzını açmayan dilsiz adam gibiydim.
14 Böylece işitmez ve ağzında cevap bulunmaz adam gibiydim.
15 Çünkü, ya RAB, umudum sendedir; ya Rab Allahım, sen işiteceksin.
16 Çünkü, İşit beni, dedim, yoksa üze-rime sevinecekler; ayağım kayınca, bana karşı böbürleniyorlar.
17 Çünkü ben aksaklığa hazırım, ve elemim daima önümde.
18 Çünkü fesadımı itiraf ederim; kendi günahımdan kederlenirim.
19 Ama düşmanlarım canlı, ve kuvvet-lidir; benden haksız yere nefret edenler de çoğaldı.
20 İyiliğe karşı kötülük yapanlar da bana hasımdır, çünkü ben iyi olan şeye uymaktayım.
21 Ya RAB, beni terk etme; ey Allahım, benden uzak durma.
22 Bana yardım etmeye acele et, ya Rab, kurtuluşum.
