RAB'Bİ övün; çünkü Allahımız'a övgü-ler okumak iyidir; çünkü hoştur, ve övmek güzeldir.
2 RAB Yeruşalim'i bina eder, İsrail'in dışarı atılanlarını toplar.
3 Yürekleri kırık olanları iyi eder, ve yaralarını sarar.
4 Yıldızların sayısını hesap eder; hepsini adlarıyla çağırır.
5 Rabbimiz büyüktür, kuvveti çoktur; anlayışına hesap yoktur.
6 RAB hakirleri kaldırır; şerirleri yere kadar alçaltır.
7 RAB'be şükranla ezgiler söyleyin; Allahımız'a çenkle övgüler okuyun,
8 Odur, bulutlarla göğü kaplayan, yer için yağmur hazırlayan, dağlarda ot biti-ren.
9 Hayvanlara, ve bağrışan karga yavru-larına yiyeceklerini verir.
10 Atın kuvvetinden zevk almaz; bir ada-mın bacaklarından hoşlanmaz.
11 RAB kendisinden korkanlardan, mer-hametine umut bağlayanlardan hoşlanır.
12 Ey Yeruşalim, RAB'bi öv; ey Sion, Allahın'ı öv.
13 Çünkü senin kapılarının demirlerini kuvvetlendirdi; senin içinde çocuklarını kutsadı.
14 Sınırına esenlik verir; ve seni buğ-dayın en iyisiyle doyurur.
15 Dünyaya buyruğunu gönderir; sözü çarçabuk koşar.
16 Yapağı gibi kar verir; kırağıyı kül gibi saçar.
17 Buzunu parçalar gibi atar; soğuğu karşısında kim durabilir?
18 Sözünü gönderir, ve onları eritir; rüzgârını estirir, ve sular akar.
19 Sözünü Yakup'a, kurallarını ve hükümlerini İsrail'e bildirir.
20 Hiçbir ulusa böyle etmedi; ve hüküm-lerine gelince, onları bilmediler. RAB'bi övün.
