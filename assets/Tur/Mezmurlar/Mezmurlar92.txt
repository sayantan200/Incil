Şabat günü için bir Mezmur veya Ezgi.
RAB'BE şükretmek, ve senin adına övgüler okumak, ey Yüceler Yücesi;
2 Sabahleyin sevgi lütfunu ve her gece sadakatini,
3 On telli saz üzerinde ve santur üze-rinde, çenk üzerinde ahenkli bir sesle ilan etmek iyidir.
4 Çünkü sen, ya RAB, işinle beni sevindirdin; senin ellerinin işlerinden ötürü zafer şenliği edeceğim.
5 İşlerin ne büyüktür, ya RAB! ve düşün-celerin çok derindir.
6 Budala adam bilmez, ve ahmak şunu anlamaz.
7 Şerirlerin ot gibi bitmesi, ve tüm fesat işleyenlerin çiçeklenmesi, onların ebe-diyen helak olmaları içindir.
8 Ama sen, ya RAB, sonsuza dek en yücesin.
9 Çünkü, işte, senin düşmanların, ya RAB, çünkü, işte, senin düşmanların mahvolacak; tüm fesat işleyenler dağı-lacak.
10 Ama tek boynuzlunun boynuzu gibi boynuzumu sen yükselteceksin; taze yağla mesholunacağım.
11 Düşmanlarımda gözüm de istediğimi görecek; ve bana karşı kalkan şerirlerde kulaklarım istediğimi işitecek.
12 Doğru kişi hurma ağacı gibi çiçekle-necek; Lübnan'daki sedir ağacı gibi büyüyecek.
13 RAB'bin evinde dikilmiş olanlar Allahımız'ın avlularında çiçeklenecek.
14 Yaşlanınca da meyve verecek; semiz ve taze olacaklar;
15 Öyle ki, RAB'bin dürüst olduğunu ilan etsinler; kayam odur, ve onda haksızlık yoktur.
