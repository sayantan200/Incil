Müzik Şefine, Neginot üzerine, Maskil, Davut'un Mezmuru.
EY Allah, duama kulak ver; ve yalvarışımdan gizlenme.
2 Beni iyi dinle, ve beni işit; düşmanın sesinden, ve şeririn sıkıştırmasından, şekvam içinde rahatsızım ve inliyorum;
3 Çünkü bana karşı fesat kuruyorlar, ve gazapla benden nefret ediyorlar.
4 İçimde yüreğim sızlıyor; ve üstüme ölüm dehşetleri çöktü.
5 Bana korku ve titreme geldi, ve beni ürperti kapladı.
6 Ve dedim ki, Keşke güvercin gibi kanatlarım olsaydı! çünkü o zaman uçar-dım, ve rahatlardım.
7 İşte, o zaman uzaklara giderdim, ve çölde konardım. Sela.
8 Sert esen rüzgâr ve kasırgadan tez kaçardım.
9 Helak et, ya Rab, ve dillerine ayrılık düşür; çünkü şehirde zorbalık ve kavga gördüm.
10 Gece gündüz surları üzerinde onu dolaşırlar; fesatla elem de onun için-dedir.
11 Şer onun ortasındadır; gaddarlık ve hile sokaklarından çıkmaz.
12 Çünkü beni aşağılayan düşman değildi; yoksa ben katlanırdım; bana kar-şı kibirlenen benden nefret eden değildi; yoksa ondan gizlenirdim.
13 Ama sen idin, bana denk olan, rehberim ve tanıdığım.
14 Birlikte tatlı yarenlik ederdik; ve toplulukla Allah evine giderdik.
15 Ölüm onlara ansızın gelsin, cehen-neme diri diri insinler; çünkü şer onların evlerinde, ve içlerindedir.
16 Bense, Allah'a yakaracağım; ve RAB kurtaracak beni.
17 Akşam, ve sabah, ve öğlen dua edip feryat edeceğim; ve sesimi işitecektir.
18 Bana karşı olan savaştan canımı esenlikle azat etti; çünkü benimle birçokları vardı.
19 Allah, yani ezelden beri duran, işitecek, ve onları alçaltacaktır; Sela. Değişmeleri olmadığından Allah'tan korkmazlar.
20 Kendisiyle barışık olanlara el uzattı; antlaşmasını bozdu.
21 Ağzının sözleri tereyağından daha düzgündü, ama yüreğinde savaş vardı; sözleri yağdan yumuşaktı, ama onlar yalın kılıçlardı.
22 Yükünü RAB'be bırak, ve o seni dayandıracak; doğru kişiyi asla sarsıl-maya bırakmaz.
23 Ama sen, ey Allah, onları helak çukuruna indireceksin; kanlı ve hilekâr adamlar günlerinin yarısına ermeyecek; bense, sana güveneceğim.
