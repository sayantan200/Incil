Davut'un Mezmuru.
EY sizler, güçlüler, RAB'be verin, RAB'be yücelik ve kuvvet verin,
2 Adına yaraşır biçimde RAB'be yücelik verin; kutsallık güzelliği içinde RAB'be tapının.
3 RAB'bin sesi sular üzerindedir; yücelik Allahı gürlüyor; RAB çok sular üzerinde-dir.
4 RAB'bin sesi güçlüdür; RAB'bin sesi görkem doludur;
5 RAB'bin sesi sedir ağaçları kırar; evet, RAB Lübnan'ın sedirlerini kırar.
6 Hem de onları bir buzağı gibi, Lübnan'ı ve Sirion'u, tek boynuzlunun yavrusu gibi sıçratır.
7 RAB'bin sesi ateş alevleri çıkarır.
8 RAB'bin sesi çölü sarsar; RAB Kadeş çölünü sarsar.
9 RAB'bin sesi geyikleri doğurtur; ve ormanların giysisini soyar; ve onun tapı-nağında herkes yüceliğinden söz eder.
10 RAB tufanda oturur; evet, RAB Kral olarak ebediyen oturur.
11 RAB halkına kuvvet verecek; RAB halkını esenlikle kutsayacak.
