Davut'un Mezmuru. YA RAB, duamı işit; yalvarışlarıma kulak ver; sadakatinle, ve doğru-luğunla bana cevap ver.
2 Ve kulunla yargıya girme; çünkü yaşa-yan hiçbir adam senin gözün önünde aklanmayacak.
3 Çünkü düşman canıma zulmetti, haya-tımı yere çaldı; çoktan ölmüş olanlar gibi, beni karanlıkta oturttu.
4 Bundan dolayı ruhum içimde bayılıyor; içimde yüreğim şaşırıyor.
5 Eski günleri anıyorum; senin tüm işlerini derin düşünüyorum; ellerinin işi üzerine düşünceye dalıyorum.
6 Ellerimi sana açıyorum; canım kurak yer gibi, sana susamıştır. Sela.
7 Beni çabuk işit, ya RAB; ruhum tüke-niyor; yüzünü benden gizleme, yoksa çukura inenlere benzerim.
8 Sabahleyin sevgi lütfunu bana işittir; çünkü ben sana güveniyorum; gide-ceğim yolu bana bildir; çünkü canımı sana yükseltiyorum.
9 Düşmanlarımdan beni azat et, ya RAB; beni saklamak için sana kaçı-yorum.
10 İsteğini yapmayı bana öğret; çünkü sen benim Allahım'sın. Senin ruhun iyidir; dürüstlük diyarına bana yol göster.
11 Ya RAB, adın uğruna beni diri et; doğruluğun uğruna canımı çıkar sıkıntı-dan.
12 Ve merhametinle düşmanlarımı kesip at, ve canıma sıkıntı verenlerin hepsini helak et; çünkü ben senin kulunum.
