Derde batan ve şekvasını RAB'bin önüne döken hakirin Duası.
YA RAB, duamı işit, ve feryadım sana erişsin.
2 Sıkıntım gününde yüzünü benden giz-leme; kulağını bana eğ; seslendiğim gün bana çabuk cevap ver.
3 Çünkü günlerim duman gibi tükeniyor, ve kemiklerim tutuşan ocak gibi yanıyor.
4 Yüreğim vuruldu, ve ot gibi kurudu; öyle ki, ekmeğimi yemeyi unutuyorum.
5 İniltimin sesinden kemiklerim etime yapışıyor.
6 Çölün pelikanına benziyorum; ıssız yerin baykuşu gibiyim.
7 Uyanık duruyorum, ve dam üstünde yalnız kalan serçe gibiyim.
8 Düşmanlarım tüm gün bana hakaret ediyor; ve bana karşı kızgın olanlar tarafından bana karşı lanet okunur.
9 Çünkü senin hiddetin ve gazabın yüzünden külü ekmek gibi yedim;
10 İçeceğime göz yaşlarımı karıştırdım, çünkü sen beni kaldırıp yere çaldın.
11 Günlerim uzanan gölge gibidir, ve ben ot gibi kurudum.
12 Ama sen, ya RAB, ebediyen durur-sun; ve anılman tüm nesillere sürer.
13 Sen kalkacaksın, ve Sion'a mer-hamet edeceksin; çünkü ona lütfetmek zamanı, evet, belirlenmiş zaman geldi.
14 Çünkü kulların onun taşlarından zevk alıyor, ve onun tozuna lütfediyorlar.
15 Böylece milletler RAB'bin adından, ve tüm yeryüzünün kralları senin yüceliğin-den korkacak.
16 RAB Sion'u bina edince; yüceliği içinde görünecek;
17 Düşkünün duasına bakacak, ve onların duasını hor görmeyecek.
18 Bu, gelecek nesil için yazılacak; ve yaratılacak halk RAB'bi övecektir.
19 Çünkü makdisinin yüksekliğinden aşağı baktı; RAB gökten yeryüzüne baktı;
20 Mahpusun iniltisini işitmek için, ve ölüm mahkûmlarını çözmek için;
21 Sion'da RAB'bin adını, ve Yeruşalim-de övgüsünü ilan etmek için;
22 Vakit ki, RAB'be hizmet etmek için halklar ve krallıklar birlikte toplarlar.
23 Yolda kuvvetimi zayıflattı; günlerimi kısalttı.
24 Ey Allahım, günlerimin ortasında beni alma, dedim; senin yılların tüm nesiller boyu sürer.
25 Yerin temelini eskiden kurdun, gökler de ellerinin işidir.
26 Onlar mahvolacak, ama sen duracak-sın; evet, hepsi giysi gibi eskiyecek; onları bir kaftan gibi değiştireceksin ve değiştirilecekler;
27 Ama sen aynısın, ve yıllarının sonu olmayacaktır.
28 Kullarının çocukları devam edecek, ve onların tohumu senin önünde pekiş-tirilecek.
