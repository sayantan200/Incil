א ALEF
YOLDA temiz olanlara ne mutlu; RAB'bin yasasında yürürler.
2 Onun tanıklıklarını tutanlara, ve onu tüm yürekle arayanlara ne mutlu.
3 Onlar fesat işlemez; onun yollarında yürürler.
4 Koşullarını dikkatle tutmak için, sen bize emrettin.
5 Senin kurallarını tutmak için, keşke yollarım pekiştirilse!
6 Senin tüm emirlerini gözettiğimde, o zaman utanmam.
7 Doğruluğunun hükümlerini öğrendiğim zaman, yürek dürüstlüğüyle seni öve-ceğim.
8 Kurallarını tutacağım; beni bütün bütün bırakma.
ב BEYT
9 Genç adam yolunu neyle temizler? senin sözüne göre onu tutmakla.
10 Seni tüm yüreğimle aradım; emirlerin-den sapmayayım.
11 Sana karşı günah işlemeyeyim diye, sözünü yüreğimde sakladım.
12 Sen kutlusun, ya RAB; kurallarını bana öğret.
13 Senin ağzının tüm hükümlerini dudaklarımla ilan ettim.
14 Senin tanıklıklarının yolunda her zen-ginlikte olduğu gibi sevinç duydum.
15 Koşullarını derin düşüneceğim, ve senin yollarını gözeteceğim.
16 Kurallarından zevk alacağım; sözünü unutmayacağım.
ג GİMEL
17 Kuluna bol bol iyilik et ki yaşayayım, ve sözünü tutayım.
18 Gözlerimi aç da yasandan şaşılacak şeyler göreyim.
19 Ben yeryüzünde garibim; emirlerini benden gizleme.
20 Her an hükümlerini özlemekten, canım ezilmektedir.
21 Senin emirlerinden sapan lanetli mağrurları azarladın.
22 Utancı ve hakareti üzerimden kaldır; çünkü senin tanıklıklarını tuttum.
23 Reisler de oturup bana karşı söylen-diler; ama kulun senin kurallarını derin düşündü.
24 Tanıklıkların da benim zevkim ve öğütçülerimdir.
ד DALET
25 Canım toprağa yapışır; senin sözüne göre beni diri et.
26 Yollarımı bildirdim, ve beni işittin; ku-rallarını bana öğret.
27 Koşulların yolunu bana anlat; böylece senin harika işlerini konuşacağım.
28 Canım ağırlıktan eriyor; sözüne göre beni güçlendir;
29 Yalan yolunu benden uzaklaştır; ve yasanı bana ihsan et.
30 Ben gerçeğin yolunu seçtim; hükümlerini önüme koydum.
31 Senin tanıklıklarına yapıştım; ya RAB, beni utandırma.
32 Yüreğimi genişlettiğin zaman, senin emirlerin yolunda koşacağım.
ה HE
33 Ya RAB, kurallarının yolunu bana öğret; ve onu sona kadar tutacağım.
34 Bana anlayış ver, ve yasanı koru-yacağım; evet, onu tüm yüreğimle tuta-cağım.
35 Beni emirlerinin yolunda yürüt; çünkü onunda zevk alırım.
36 Yüreğimi açgözlülüğe değil, senin tanıklıklarına meylettir.
37 Boş şeye bakmaktan gözlerimi çevir; ve kendi yolunda beni diri et.
38 Sözünü korkuna candan bağlı olan kuluna pekiştir.
39 Korktuğum hakareti benden çevir; çünkü senin hükümlerin iyidir.
40 İşte, senin koşullarını özledim; doğru-luğunda beni diri et.
ו VAV
41 Senin sözüne göre, ya RAB, merha-metlerin, yani kurtarışın bana gelsin.
42 Böylece bana hakaret edene ceva-bım olacak; çünkü senin sözüne güve-nirim.
43 Ve ağzımdan gerçek sözünü bütün bütün alma; çünkü senin hükümlerine umut bağladım.
44 Böylece yasanı daima ve ebediyen tutacağım.
45 Ve özgürce yürüyeceğim; çünkü koşullarını ararım.
46 Tanıklıklarını da krallar önünde söyle-yeceğim; ve utanmayacağım.
47 Ve sevdiğim emirlerinde zevk bula-cağım.
48 Ellerimi de sevdiğim emirlerine doğru kaldıracağım; ve kurallarını derin düşü-neceğim.
ז ZAYİN
49 Kuluna olan sözü hatırla; onun üze-rine bana umut verdin.
50 Düşkünlüğümde tesellim budur; çün-kü sözün beni diri etti.
51 Kibirliler benimle çok eğlendiler, ama senin yasandan sapmadım.
52 Eskiden olan hükümlerini hatırladım, ya RAB, ve kendimi teselli ettim.
53 Yasanı bırakan şerirler yüzünden beni dehşet tuttu.
54 Gurbetim evinde senin kuralların ezgilerim oldu.
55 Geceleyin adını andım, ya RAB, ve yasanı tuttum.
56 Bana bu oldu, çünkü koşullarını tuttum.
ח HEYT
57 Benim payım sensin, ya RAB, dedim ki senin sözlerini tutacağım.
58 Lütfunu tüm yüreğimle diledim, sözü-ne göre bana merhametli ol.
59 Yollarımı düşündüm, ve ayaklarımı tanıklıklarına döndürdüm.
60 Acele ettim, ve emirlerini tutmak için gecikmedim.
61 Şerirlerin takımları beni soydu; ama senin yasanı unutmadım.
62 Adil hükümlerin için sana şükretmeye gece yarısında kalkacağım.
63 Koşullarını tutanlara, ve tüm senden korkanlara ben arkadaşım.
64 Ya RAB, yeryüzü merhametinle dolu-dur; bana kurallarını öğret.
ט TEYT
65 Ya RAB, sözüne göre, kuluna iyilik ettin.
66 Bana iyi muhakeme ve bilgi öğret; çünkü emirlerine inandım.
67 Düşkün olmadan önce sapmıştım; ama şimdi sözünü tutuyorum.
68 Sen iyisin, ve iyilik edersin; kurallarını bana öğret.
69 Kibirliler bana karşı yalan uydurdular; ama ben tüm yüreğimle senin koşullarını tutacağım.
70 Yürekleri yağ gibi semizlendi; bense, senin yasandan zevk alırım.
71 Acı çektiğim bana iyi oldu; öyle ki, kurallarını öğreneyim.
72 Bana senin ağzının yasası binlerce altından ve gümüşten iyidir.
י YOD
73 Senin ellerin beni yaptı ve beni biçimlendirdi; bana anlayış ver ki emirlerini öğreneyim.
74 Senden korkanlar beni görünce sevi-necek, çünkü senin sözüne umut bağladım.
75 Ya RAB, bilirim ki, hükümlerin doğrudur, ve beni sadakatle alçalttın.
76 Sana yalvarırım, kuluna olan sözüne göre, merhametli lütfun bana teselli olsun.
77 Yumuşak merhametlerin bana gelsin de yaşayayım; çünkü yasan benim zevkimdir.
78 Gururlular utansın; çünkü bana hak-sız yere gadrettiler; ama ben senin koşullarını derin düşüneceğim.
79 Senden korkanlar, ve senin tanıklıkla-rını bilmiş olanlar, bana dönsün.
80 Yüreğim senin kurallarında yetkin olsun; öyle ki, utanmayayım.
כ KAF
81 Canım senin kurtarışın için bayıldı; ama senin sözüne umut bağladım.
82 Ne zaman bana teselli vereceksin? diyerek, sözün için gözlerim sönüyor.
83 Çünkü duman içindeki tulum gibi oldum; ama senin kurallarını unutmuyo-rum.
84 Kulunun günleri ne kadardır? bana zulmedenleri ne zaman yargılayacak-sın?
85 Senin yasana uygun olmayan gururlular benim için çukurlar kazdı.
86 Tüm emirlerin sadıktır; bana haksız yere zulmediyorlar; bana yardım et.
87 Az kaldı beni yeryüzü üzerinde yiyip biteceklerdi; ama ben koşullarını bırak-madım.
88 Sevgi lütfuna göre bana yaşam ver; böylece senin ağzının tanıklığını tuta-cağım.
ל LAMED
89 Ya RAB, sözün gökte sonsuza dek duruyor.
90 Sadakatin tüm nesilleredir; yeryüzünü kurdun, ve o duruyor.
91 Bugün senin kanunların uyarınca duruyorlar; çünkü hepsi senin kullarındır.
92 Eğer yasan benim zevkim olmasaydı, o zaman düşkünlüğümde yok olurdum.
93 Koşullarını asla unutmayacağım; çünkü onlarla beni diri ettin.
94 Ben seninim, beni kurtar; çünkü koşullarını aradım.
95 Şerirler beni helak etmek için bek-lediler; ama ben senin tanıklıklarını iyice düşüneceğim.
96 Her yetkinliğin bir sonu olduğunu gör-düm; ama senin emrin çok geniştir.
מ MEM
97 Yasanı ne kadar severim! tüm gün derin düşündüğüm odur.
98 Emirlerinle beni düşmanlarımdan daha hikmetli kıldın; çünkü onlar daima benimledir.
99 Tüm öğretmenlerimden daha anla-yışlı oldum; çünkü tanıklıkların benim derin düşüncemdir.
100 Eskilerden daha çok anlıyorum; çünkü senin koşullarını tutuyorum.
101 Ayaklarımı her kötü yoldan alıkoy-dum, öyle ki, senin sözünü tutayım.
102 Senin hükümlerinden dönmedim; çünkü sen bana öğrettin.
103 Sözlerin damağıma ne tatlıdır! evet, ağzıma baldan daha tatlı!
104 Koşullarınla akıl kazanırım; bunun için her yalan yolundan nefret ederim.
נ NUN
105 Sözün ayaklarıma çıra, ve yoluma ışıktır.
106 Adil hükümlerini tutacağıma ant içtim, ve onu yapacağım.
107 Çok düşkünüm; ya RAB, sözüne göre beni diri et.
108 Sana yalvarırım, ya RAB, ağzımın gönüllü sunularını kabul et, ve bana hükümlerini öğret.
109 Canım daima elimdedir; ama senin yasanı unutmuyorum.
110 Şerirler bana tuzak kurdu; ama senin koşullarından sapmadım.
111 Senin tanıklıklarını ebediyen miras olarak aldım; çünkü onlar yüreğimin sevincidir.
112 Ebediyen, sona kadar, yüreğimi senin kurallarını yapmaya meylettirdim.
ס SAMEH
113 Boş düşüncelerden nefret ederim; ama senin yasanı severim.
114 Saklanacak yerim ve kalkanım sen-sin; senin sözüne umut bağlarım.
115 Ey kötülük edenler, benden uzak-laşın, çünkü Allahım'ın emirlerini tuta-cağım.
116 Sözüne göre bana destek ol ki, yaşayayım; ve umudumdan utanmaya-yım.
117 Beni tutup kaldır, ve emin olacağım; ve daima senin kurallarını gözeteceğim.
118 Senin kurallarından sapanların hep-sini ezdin; çünkü onların hilesi boştur.
119 Tüm yeryüzünün şerirleri cüruf gibi atarsın; bunun için senin tanıklıklarını severim.
120 Senin korkundan etbedenim titrer; ve hükümlerinden korkarım.
ע AYİN
121 Hükmü ve adaleti yaptım; bana gad-darlık edenlere beni bırakma.
122 İyilik için kuluna kefil ol; kibirliler bana gadretmesinler.
123 Kurtarışın için, ve doğruluğun sözü için gözlerim sönüyor.
124 Kuluna senin merhametine göre yap, ve kurallarını bana öğret.
125 Ben senin kulunum; bana anlayış ver de senin tanıklıklarını bileyim.
126 Ya RAB, işlemenin zamanıdır; çünkü yasanı geçersiz kıldılar.
127 Bunun için senin emirlerini altından, evet, saf altından daha çok severim.
128 Bunun için her şeye ilişkin koşul-larının hepsini doğru sayarım; her yalan yolundan nefret ederim.
פ PE
129 Tanıklıkların şaşılacak şeydir; bunun için canım onları tutuyor.
130 Sözünün girişi ışık verir; bön adam-lara akıl verir.
131 Ağzımı açtım, ve ah ettim; çünkü senin emirlerini özledim.
132 Senin adını sevenlere âdetin olduğu gibi, bana bak, ve bana merhametli ol.
133 Sözünde adımlarımı tayin et; ve hiçbir fesat bana egemen olmasın.
134 İnsan gadrından beni azat et; böylece koşullarını tutacağım.
135 Kuluna yüzünü parlat; ve kurallarını bana öğret.
136 Gözlerimden sular ırmakları akıyor, çünkü yasanı tutmuyorlar.
צ TSADE
137 Sen adilsin, ya RAB, ve hükümlerin dürüsttür.
138 Emrettiğin tanıklıkların doğru ve çok sadıktır.
139 Gayretim beni yiyip bitirmiştir, çünkü düşmanlarım senin sözlerini unuttular.
140 Senin sözün çok saftır; bunun için kulun onu sever.
141 Küçüğüm ben, ve horlanırım; ama koşullarını unutmuyorum.
142 Doğruluğun sonsuz doğruluktur, ve yasan gerçektir.
143 Sıkıntı ve darlık bana erişti; ama emirlerin zevkimdir.
144 Tanıklıklarının doğruluğu sonsuz-dur; bana anlayış ver, ve ben yaşa-yacağım.
ק KOF
145 Tüm yüreğimle bağırdım; beni işit, ya RAB; senin kurallarını tutacağım.
146 Sana bağırdım; beni kurtar, ve senin tanıklıklarını tutacağım.
147 Seheri karşıladım, ve feryat ettim; senin sözüne umut bağladım.
148 Senin sözünü derin düşüneyim diye, gözlerim gece nöbetlerini karşılar.
149 Senin sevgi lütfuna göre sesimi işit; ya RAB, hükmüne göre beni diri et.
150 Kötülük ardınca gidenler yaklaşır; senin yasandan uzak durmaktalar.
151 Sen yakınsın, ya RAB; ve tüm emir-lerin gerçektir.
152 Tanıklıkların hakkında eskiden beri bildim ki, sen onları sonsuza dek kurdun.
ר REŞ
153 Düşkünlüğüme bak, ve beni azat et; çünkü yasanı unutmuyorum.
154 Davamı gör, ve beni azat et; sözüne göre beni diri et.
155 Kurtuluş şerirlerden uzaktır; çünkü senin kurallarını aramıyorlar.
156 Yumuşak merhametlerin büyüktür, ya RAB; hükümlerine göre beni diri et.
157 Bana zulmedenler ve düşmanlarım çoktur; ama tanıklıklarından sapmı-yorum.
158 Hainleri gördüm ve kederlendim, çünkü senin sözünü tutmadılar.
159 Bak, senin koşullarını nasıl severim; ya RAB, sevgi lütfuna göre beni diri et.
160 Sözün başlangıçtan beri gerçektir; ve doğru hükümlerinin her biri sonsuza dek sürer.
ש ŞİN
161 Reisler sebepsiz bana zulmetti; ama yüreğim senin sözünden korkar.
162 Çok ganimet bulan biri gibi, ben senin sözünle mesrur olurum.
163 Yalandan nefret ederim ve tiksini-rim; ama senin yasanı severim.
164 Senin doğru hükümlerin için günde seni yedi kez överim.
165 Yasanı sevenlere büyük esenlik var; ve onları hiçbir şey sürçtürmeyecek.
166 Kurtarışına umut bağladım, ya RAB, ve emirlerini yaptım.
167 Canım senin tanıklıklarını tuttu; ve onları çok severim.
168 Koşullarını ve tanıklıklarını tuttum; çünkü tüm yollarım senin önündedir.
ת TAV
169 Feryadım sana erişsin, ya RAB; sözüne göre bana anlayış ver.
170 Yalvarışım senin önüne varsın; sözüne göre beni azat et.
171 Dudaklarım övgüyü akıtacak; kural-larını bana öğrettiğin zaman.
172 Dilim senin sözünü konuşacak; çünkü tüm emirlerin doğruluktur.
173 Elin bana yardım etsin; çünkü ben senin koşullarını seçtim.
174 Kurtarışını özledim, ya RAB; ve yasan zevkimdir.
175 Canım yaşasın, ve seni övecektir; ve hükümlerin bana yardım etsin.
176 Kaybolmuş koyun gibi yolumu şaşır-dım; kulunu ara; çünkü emirlerini unut-muyorum.
