ŞİMDİ vaki oldu ki, Yeşu'nun Ay'ı almış ve onu tamamen yok etmiş, Eriha'ya ve onun kralına yaptığı gibi Ay'a ve onun kralına yapmış olduğunu, ve Gibeon ahalisinin İsrail'le barışıp onların arasın-da olduklarını Yeruşalim Kralı Adonize-dek işittiği zaman,
2 Çok korktular; çünkü Gibeon kral şehirlerinden biri gibi büyük bir şehirdi, ve çünkü Ay'dan büyüktü, ve tüm adamları yiğittiler.
3 Bunun için Yeruşalim Kralı Ado-nizedek, Hebron Kralı Hoham'a, ve Yarmut Kralı Piram'a, ve Lakiş Kralı Yafia'ya, ve Eglon Kralı Debir'e gönderip,
4 Yanıma çıkın, dedi, ve bana yardım edin ki, Gibeon'u vuralım; çünkü Yeşu-yla ve İsrail çocuklarıyla barış yaptı.
5 Bunun için Yeruşalim Kralı, Hebron Kralı, Yarmut Kralı, Lakiş Kralı, Eglon Kralı, Amorîler'in beş kralı kendileri ve tüm orduları toplanıp çıktılar, ve Gibeon karşısında kondular, ve ona karşı savaştılar.
6 Ve Gibeon adamları, Gilgal'a, ordu-gâha, Yeşu'ya gönderip, Kullarından elini çekme, dediler; çabuk yanımıza çık, ve bizi kurtar, ve bize yardım et; çünkü dağlarda oturan Amorîler'in tüm kralları bize karşı toplandılar.
7 Böylece Yeşu, ve kendisiyle beraber tüm savaş halkı, ve tüm cesur yiğitler Gilgal'dan çıktılar.
8 Ve RAB Yeşu'ya, Onlardan korkma, dedi; çünkü onları senin eline verdim; onlardan hiçbir adam senin önünde durmayacaktır.
9 Bunun için Yeşu ansızın üzerlerine geldi; ve tüm gece Gilgal'dan yukarı çıktı.
10 Ve RAB onları İsrail'in önünde kırdı, ve Gibeon'da büyük vuruşla onları öl-dürdü, ve onları Beyt-horon yokuşu yolunda kovaladı, ve onları Azeka'ya kadar, ve Makkeda'ya kadar vurdu.
11 Ve vaki oldu ki, İsrail önünden kaç-tıkları zaman, Beyt-horon inişinde iken Azeka'ya kadar RAB onların üzerine gökten büyük taşlar attı, ve öldüler; dolu taşlarıyla ölenler, İsrail çocuklarının kılıçla öldürdüklerinden daha çoktu.
12 O zaman, RAB'bin Amorîler'i İsrail çocuklarının önünde teslim ettiği günde, Yeşu RAB'be söyledi; ve İsrail'in gözü önünde dedi ki, Dur, ey Güneş, Gibeon üzerinde; ve Ay, sen Ayyalon Vadisi'nde.
13 Ve, halk düşmanlarından öç alıncaya kadar, güneş durdu, ve ay yerinde kaldı. Yaşar kitabında bu yazılmış değil midir? Böylece güneş göğün ortasında durdu, ve yaklaşık tam bir gün batmakta acele etmedi.
14 Ve RAB'bin insan sesini işittiği o gün gibi bir gün ondan önce ve ondan sonra olmadı; çünkü RAB İsrail için savaştı.
15 Ve Yeşu, ve kendisiyle beraber tüm İsrail Gilgal'a, ordugâha döndü.
16 Ama bu beş kral kaçtı, ve Mak-keda'daki bir mağarada gizlendiler.
17 Ve, Beş kral Makkeda'da olan mağa-rada gizlenmiş olarak bulundu, diye Yeşu'ya bildirildi.
18 Ve Yeşu, Mağaranın ağzına büyük taşlar yuvarlayın, dedi, ve onları bekle-mek için yanına adamlar koyun;
19 Ve siz durmayın; ama düşmanları-nızın ardından kovalayın, ve geride ka-lanlarını vurun; onları şehirlerine girme-ye bırakmayın; çünkü Allahınız RAB onları sizin elinize verdi.
20 Ve vaki oldu ki, onlar telef oluncaya kadar, Yeşu ve İsrail çocukları onları büyük vuruşla öldürmeyi bitirdikleri zaman, artakalanları duvarlı şehirlere girdiler.
21 Ve tüm halk Makkeda'da ordugâha, Yeşu'nun yanına esenlikle döndü; İsrail çocuklarının hiçbirine karşı kimse dilini kımıldatmadı.
22 O zaman Yeşu, Mağaranın ağzını açın, dedi, ve bu beş kralı mağaradan bana çıkarın.
23 Ve öyle yaptılar, ve mağaradan bu beş kralı, Yeruşalim Kralı'nı, Hebron Kralı'nı, Yarmut Kralı'nı, Lakiş Kralı'nı, ve Eglon Kralı'nı ona çıkardılar.
24 Ve vaki oldu ki, bu kralları Yeşu'nun yanına çıkardıkları zaman, Yeşu tüm İsrail adamlarını çağırdı, ve kendisiyle giden savaş adamlarının komutanlarına, Yaklaşın, dedi, ayaklarınızı bu kralların boyunları üzerine koyun. Ve yaklaştılar, ve ayaklarını onların boyunları üzerine koydular.
25 Ve Yeşu onlara, Korkmayın, dedi, ve yılgınlığa düşmeyin; güçlü ve yürekli olun; çünkü savaşmakta olduğunuz tüm düşmanlarınıza RAB böyle yapacaktır.
26 Ve ondan sonra Yeşu onları vurup öldürdü; ve onları beş ağaç üzerine astı; ve ağaçlar üzerinde akşama kadar asılı kaldılar.
27 Ve vaki oldu ki, güneş battığı vakitte Yeşu emretti; ve onları ağaçların üze-rinden indirdiler, ve onları gizlenmiş oldukları mağaraya attılar, ve mağaranın ağzına büyük taşlar koydular; tam bugüne dek oradadırlar.
28 Ve Yeşu o gün Makkeda'yı aldı, ve onu kılıçtan geçirdi, ve kralını, onları, ve onda olan tüm canları tamamen yok etti; artakalan kimse bırakmadı; ve Makkeda Kralı'na Eriha Kralı'na yaptığı gibi yaptı.
29 O zaman Yeşu, ve kendisiyle beraber tüm İsrail Makkeda'dan Libna'ya geçti, ve Libna'ya karşı savaştı;
30 Ve kralıyla beraber bunu da RAB İsrail'in eline verdi; onu ve onda olan tüm canları kılıçtan geçirdi; onda arta-kalan kimse bırakmadı; ama onun kralına Eriha Kralı'na yaptığı gibi yaptı.
31 Ve Yeşu, ve kendisiyle beraber tüm İsrail Libna'dan Lakiş'e geçti, ve onun karşısına kondu, ve ona karşı savaştı;
32 Ve RAB Lakiş'i İsrail'in eline verdi, onu ikinci günde aldı, ve Libna'ya yaptığı her şeye göre onu ve onda olan tüm canları kılıçtan geçirdi.
33 O zaman Gezer Kralı Horam Lakiş'e yardım etmek için çıktı, ve Yeşu onu ve halkını, onun kimsesini bırakma-yıncaya kadar vurdu.
34 Ve Yeşu, ve kendisiyle beraber tüm İsrail Lakiş'ten Eglon'a geçti; ve onun karşısına kondular; ve ona karşı savaştı;
35 Ve onu o günde aldılar, ve onu kılıçtan geçirdiler; ve Lakiş'e yaptığı her şeye göre onda olan tüm canları o gün tamamen yok etti.
36 Ve Yeşu, ve kendisiyle beraber tüm İsrail Eglon'dan Hebron'a çıktı; ve ona karşı savaştılar;
37 Ve onu aldılar, ve onu, ve kralını, ve tüm şehirlerini, ve onda olan tüm canları kılıçtan geçirdiler; Eglon'a yaptığı her şeye göre, artakalan kimse bırakmadı; ama onu ve onda olan tüm canları tamamen yok etti.
38 Ve Yeşu, ve kendisiyle beraber tüm İsrail Debir'e döndü, ve ona karşı savaştı;
39 Ve onu, ve kralını, ve tüm şehirlerini aldı; ve onları kılıçtan geçirdiler, ve onda olan tüm canları tamamen yok ettiler; artakalan kimse bırakmadı; Hebron'a yaptığı gibi, ve Libna'ya ve onun kralına yaptığı gibi, Debir'e ve onun kralına da öyle yaptı.
40 Böylece Yeşu tüm tepeler, ve güney, ve vadi, ve kaynaklar ülkesini, ve tüm krallarını vurdu; artakalan kimse bırakmadı, ama, İsrail'in Allahı RAB'bin emrettiği gibi, tüm nefes sahiplerini tamamen yok etti.
41 Ve Yeşu Kadeş-barnea'dan Gaza'ya kadar onları, ve Gibeon'a kadar tüm Goşen bölgesini vurdu.
42 Ve Yeşu bir defada tüm bu kralları, ve ülkelerini aldı; çünkü İsrail'in Allahı RAB İsrail için savaştı.
43 Ve Yeşu, ve kendisiyle beraber tüm İsrail Gilgal'a, ordugâha döndüler.
