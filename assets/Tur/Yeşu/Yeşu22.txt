OZAMAN Yeşu Rubenîler'i ve Gadî-ler'i, ve Manasse'nin yarım oymağı-nı çağırdı,
2 Ve onlara, Siz RAB'bin kulu Musa'nın size emrettiği her şeyi tuttunuz, dedi, ve size emrettiğim her şeyde sözümü dinlediniz;
3 Bugüne dek bu nice günlerde kardeş-lerinizi bırakmadınız, ama Allahınız RAB'bin emrinin tembihini tuttunuz.
4 Ve şimdi Allahınız RAB kardeşlerinize söylediği gibi onlara rahat verdi; bunun için şimdi dönün, ve çadırlarınıza, ve RAB'bin kulu Musa'nın Ürdün ötesinde size vermiş olduğu mülkünüz olan ülke-ye gidin.
5 Ancak Allahınız RAB'bi sevmek, ve onun tüm yollarında yürümek, ve emir-lerini tutmak, ve ona bağlanmak, ve tüm yüreğinizle ve tüm canınızla ona kulluk etmek için, RAB'bin kulu Musa'nın size emrettiği emri ve yasayı yapmaya çok dikkat edin.
6 Böylece Yeşu onları kutsayıp gönder-di; ve çadırlarına gittiler.
7 Şimdi Manasse'nin yarım oymağına Musa Başan'da miras vermişti; ama öbür yarımına Yeşu, Ürdün'ün bu tarafında batıya doğru, kardeşleri arasında miras verdi. Ve Yeşu onları çadırlarına gönder-diği zaman da, kendilerini o zaman kutsadı,
8 Ve onlara söyleyip, Çadırlarınıza çok zenginlikle, ve gayet çok hayvanlarla, gümüşle, ve altınla, ve tunçla, ve de-mirle, ve gayet çok giysilerle dönün, dedi; düşmanlarınızdan ettiğiniz çapulu kardeşlerinizle paylaşın.
9 Ve Ruben çocukları, ve Gad ço-cukları ve Manasse'nin yarım oymağı, Kenan ülkesindeki Şilo'dan İsrail çocuk-larının yanından döndüler, ve RAB'bin sözüne göre Musa'nın eliyle mülk edin-miş oldukları Gilead ülkesine, mülkleri olan ülkeye gitmek üzere yola çıktılar.
10 Ve Ürdün'ün Kenan ülkesinde olan sınırlarına gelince, Ruben çocukları, ve Gad çocukları, ve Manasse'nin yarım oy-mağı orada, Ürdün'ün yanında bir su-nak, görülüşü büyük bir sunak yaptılar.
11 Ve, İşte, Ruben çocukları, ve Gad çocukları, ve Manasse'nin yarım oymağı, Kenan ülkesinin karşısında, Ürdün ke-narlarında, İsrail çocuklarının geçidinde bir sunak yaptılar, diye söylendiğini İsrail çocukları işitti.
12 Ve İsrail çocukları bunu işitince onlara karşı savaşa çıkmak için İsrail ço-cuklarının tüm topluluğu Şilo'da toplandı.
13 Ve İsrail çocukları Gilead ülkesine, Ruben çocuklarına, ve Gad çocuklarına, ve Manasse'nin yarım oymağına kâhin Eleazar oğlu Finehası,
14 Ve onunla beraber İsrail oymaklarının her biri için, her ata evi için bir reis olmak üzere on reisi gönderdiler; ve bunlardan her biri İsrail binleri arasında ataları evlerinin başıydı.
15 Ve Gilead ülkesine, Ruben çocuk-larına, ve Gad çocuklarına, ve Manas-se'nin yarım oymağına geldiler, ve onlarla konuşup dediler ki,
16 RAB'bin tüm topluluğu şöyle diyor: Bugün RAB'bin ardınca yürümekten dönmek için, bugün RAB'be karşı isyan etmek için kendinize bir sunak yapmakla İsrail Allahı'na karşı ettiğiniz bu hainlik nedir?
17 RAB'bin topluluğu üzerine bela gel-miş olmakla beraber, bugüne dek temiz-lenmediğimiz Peor fesadı bizim için az mı geliyor da,
18 Bugün RAB'bin ardınca yürümekten dönmelisiniz? Ve olacak ki, bugün RAB-be karşı isyan ettiğinizden dolayı yarın İsrail'in tüm topluluğuna öfkelenecek.
19 Ama, eğer mülkünüz olan ülke kir-liyse, RAB'bin meskeninin durduğu RAB-bin mülkü olan ülkeye geçin, ve bizim aramızda mülk edinin; ve Allahımız RAB'bin sunağından başka kendinize sunak yapmakla RAB'be karşı isyan etmeyin, ve bize karşı isyan etmeyin.
20 Zerah oğlu Akan lanetli şeyde suç etmedi mi? ve tüm İsrail topluluğu üze-rine öfke oldu; ve o adam fesadında yalnız başına mahvolmadı.
21 O zaman Ruben çocukları, ve Gad çocukları, ve Manasse'nin yarım oymağı, İsrail binlerinin başlarına söyleyip cevap verdiler:
22 İlahların Allahı RAB, ilahların Allahı RAB, o bilir; İsrail de bilecek; eğer isyanla, ya da eğer RAB'be karşı suçluluk ise (bugün bizi kurtarma),
23 RAB'bin ardınca yürümekten dönmek için, ve eğer sunak üzerinde yakmalık sunu ve yemelik sunu sunmak için, ve üzerinde esenlik kurbanları sunmak için kendimize sunak yaptıksa,
24 Ve eğer bunu korkudan ve bir maksatla yapmadıksa, RAB kendisi arasın; çünkü biz dedik ki, Yarın sizin çocuklarınız bizim çocuklarımıza, İsrail'in Allahı RAB'le sizin ne işiniz var?
25 Çünkü, ey Ruben çocukları ve Gad çocukları, RAB sizinle bizim aramızda Ürdün'ü sınır koydu; RAB'de sizin hisseniz yoktur, diyebilirler, böylece sizin çocuklarınız bizim çocuklarımızı RAB'den korkmaktan döndürecekler.
26 Bunun için dedik ki, Şimdi kendimize bir sunak bina etmeye hazırlanalım, yakmalık sunu için, ve kurban için değil,
27 Ancak bizimle sizin aranızda, ve bizden sonra soylarımız arasında tanık olacaktır, öyle ki, RAB'bin hizmetini yak-malık sunularımızla, ve kurbanlarımızla, ve esenlik sunularımızla kendi önünde yapalım; ve sizin çocuklarınız yarın bizim çocuklarımıza, RAB'de sizin hisseniz yoktur, demesinler.
28 Bunun için dedik ki, Olacak ki, bize, ya da yarın soylarımıza böyle diyecekleri zaman biz tekrar diyeceğiz ki, Ataları-mızın yaptığı RAB'bin sunağının örneği-ne bakın; yakmalık sunular için, ve kurban için değil, ancak sizinle bizim aramızda tanıktır.
29 RAB'be karşı isyan etmek, ve bugün RAB'bin ardınca yürümekten dönmek, yakmalık sunu için, yemelik sunu için, ve kurban için, Allahımız RAB'bin meskeni önünde olan kendi sunağından başka sunak yapmak bizden uzak olsun.
30 Ve Ruben çocuklarının ve Gad çocuklarının ve Manasse çocuklarının söyledikleri sözleri kâhin Finehas, ve onunla beraber olan topluluk reisleri, İsrail binlerinin başları işittikleri zaman gözlerine iyi göründü.
31 Ve kâhin Eleazar oğlu Finehas, Ruben çocuklarına ve Gad çocuklarına ve Manasse çocuklarına, Bugün biliyoruz ki, dedi, RAB aramızdadır, çünkü RAB'be karşı bu hainliği etmediniz; şimdi RAB'bin elinden İsrail çocuklarını azat ettiniz.
32 Ve kâhin Eleazar oğlu Finehas, ve reisler Ruben çocuklarının yanından ve Gad çocuklarının yanından, Gilead ülke-sinden Kenan ülkesine, İsrail çocuk-larının yanına döndüler, ve onlara haber getirdiler.
33 Ve bu şey İsrail çocuklarını hoşnut etti; ve İsrail çocukları Allah'a hamdet-tiler, ve onlara karşı savaşa çıkmaya, Ruben çocuklarıyla Gad çocuklarının oturmakta oldukları ülkeyi harap etmeye niyetlenmediler.
34 Ve Ruben çocukları ve Gad çocukları sunağın adını Ed koydular; çünkü, RAB'bin Allah olduğuna aramızda o tanıktır, dediler.
