VE vaki oldu ki, Ürdün'ün batıya doğ-ru olan tarafında bulunan Amorîler'in tüm kralları, ve deniz yanında olan Kenanîler'in tüm kralları, biz geçinceye kadar RAB'bin Ürdün'ün sularını İsrail çocuklarının önünde kuruttuğunu işittikleri zaman onların yüreği eridi, ve İsrail çocukları yüzünden artık onlarda ruh kalmadı.
2 O vakitte RAB Yeşu'ya, Kendin için keskin bıçaklar yap, dedi, ve ikinci kez olarak İsrail çocuklarını tekrar sünnet et.
3 Ve Yeşu kendisi için keskin bıçaklar yaptı, ve sünnetderisi tepesinde İsrail çocuklarını sünnet etti.
4 Ve Yeşu'nun sünnet etmesinin sebebi şudur: Mısır'dan çıkan tüm halk, erkek-ler, tüm savaş adamları, Mısır'dan çıktık-tan sonra çölde, yolda öldüler.
5 Şimdi çıkmış olan halkın hepsi sünnet-liydi; Mısır'dan çıktıktan sonra çölde, yolda doğmuş olan halk ise, onları sünnet etmediler.
6 Çünkü İsrail çocukları kırk yıl çölde yürüdüler, Mısır'dan çıkmış savaş adam-ları olan tüm halk bitinceye kadar, çünkü RAB'bin sözünü dinlemediler; bize ver-mek üzere RAB'bin atalarına ant ettiği ülkeyi, süt ve bal akan ülkeyi, onlara göstermemek üzere RAB onlara ant içti.
7 Ve onların yerine yetiştirdiği çocukla-rını Yeşu sünnet etti; çünkü sünnetsiz-diler, çünkü yolda onları sünnet etme-mişlerdi.
8 Ve vaki oldu ki, tüm halkı sünnet etmeyi bitirdikleri zaman, onlar iyi oluncaya kadar ordugâhta, yerlerinde oturdular.
9 Ve RAB Yeşu'ya, Mısır utancını bugün üzerinizden yuvarladım, dedi. Bunun için bugüne dek o yerin adına Gilgal denilir.
10 Ve İsrail çocukları Gilgal'da konak-ladılar; ve ayın on dördüncü gününde akşamleyin Fıshı Eriha ovalarında tuttular.
11 Ve Fıshın ertesi gününde, ülkenin eski buğdayından mayasız pideler ve kavrulmuş buğday o günde yediler.
12 Ve onlar ülkenin eski buğdayından yedikten sonra ertesi gün man durdu; ve artık İsrail çocuklarının manı yoktu; ve o yıl Kenan ülkesinin ürününden yediler.
13 Ve vaki oldu ki, Yeşu Eriha yanındayken gözlerini kaldırıp baktı, ve, işte, karşısında elinde yalın kılıç bir adam duruyordu; ve Yeşu yanına gidip ona dedi ki, Sen bizden yana mısın, yoksa düşmanlarımızdan yana?
14 Ve o, Hayır, dedi; ama ben RAB'bin ordusunun komutanı olarak şimdi geldim. Ve Yeşu yüzüstü yere düştü, ve tapınıp ona, Efendimin kuluna diyeceği nedir? dedi.
15 Ve RAB'bin ordusunun komutanı Yeşu'ya, Ayakkabını ayağından çıkar, dedi; çünkü üzerinde durmakta olduğun yer kutsaldır. Ve Yeşu böyle yaptı.
