VE İsrail çocuklarının Kenan diyarında miras aldıkları ülkeler bunlardır, bun-ları kâhin Eleazar ve Nun oğlu Yeşu ve İsrail çocukları oymaklarının atalar evleri başları onlara miras için böldüler,
2 RAB'bin Musa aracılığıyla emrettiği gibi, dokuz oymak ve bir oymağın yarısı için mirasları kurayla idi.
3 Çünkü Musa iki oymakla yarım oymağın mirasını Ürdün ötesinde vermişti; ama onlar arasında Levililer'e miras vermedi.
4 Çünkü Yusuf çocukları iki oymaktı, Manasse ve Efraim; bu nedenle Levi-liler'e oturmak için şehirlerden başka, ve hayvanlarıyla malları için onların varoş-larından başka, ülkede hisse vermediler.
5 İsrail çocukları RAB'bin Musa'ya emrettiği gibi, öyle yaptılar, ve ülkeyi paylaştılar.
6 O zaman Gilgal'da Yahuda çocukları Yeşu'nun yanına geldiler; ve Kenizzî Yefunne oğlu Kaleb ona, Kadeş-barnea'da RAB'bin seninle benim hakkımda Allah adamı Musa'ya söylediği sözü biliyorsun, dedi.
7 RAB'bin kulu Musa ülkeyi çaşıtlamak için Kadeş-barnea'dan beni gönderdiği zaman kırk yaşındaydım; ve ona yüreğimde olduğu gibi haber getirdim.
8 Ama benimle beraber çıkmış olan kar-deşlerim halkın yüreğini erittiler; ancak ben tamamen Allahım RAB'bin ardınca yürüdüm.
9 Ve o günde Musa ant içip, Ayağının bastığı ülke mutlaka sana ve senin çocuklarına ebediyen miras olacaktır, dedi, çünkü tamamen Allahım RAB'bin ardınca yürüdün.
10 Ve şimdi, işte, İsrail çölde yürürken RAB bu sözü Musa'ya söylediği zaman-dan beri bu kırk beş yıldır, RAB söylemiş olduğu gibi beni yaşattı; ve şimdi, işte, ben bugün seksen beş yaşındayım.
11 Musa'nın beni gönderdiği günde olduğu kadar bugün de kuvvetliyim; o zaman kuvvetim nasıldıysa, şimdi de savaş için, ve çıkıp girmek için kuvvetim öyledir.
12 Şimdi bunun için o günde RAB'bin söylediği bu dağı bana ver; çünkü Ana-kimler'in, ve büyük ve duvarlı şehirlerin orada olduğunu sen o günde işittin; belki RAB benimle beraber olur, ve RAB'bin söylediği gibi onları kovarım.
13 Ve Yeşu onu kutsadı; ve Hebron'u Yefunne oğlu Kaleb'e miras olarak verdi.
14 Bunun için Hebron bugüne dek Kenizzî Yefunne oğlu Kaleb'in mirası oldu; çünkü o tamamen İsrail Allahı RAB'bin ardınca yürüdü.
15 Ve Hebron'un adı önce Kiryat-arba'ydı; bu Arba Anakimler arasında büyük adamdı. Ve ülke savaştan rahata erdi.
