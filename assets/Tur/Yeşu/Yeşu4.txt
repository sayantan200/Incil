VE vaki oldu ki, tüm halk Ürdün'den tamamen geçince RAB Yeşu'ya seslenip,
2 Kendiniz için halktan on iki adam, her oymaktan bir adam alın, dedi,
3 Ve onlara emredip deyin ki, Buradan, Ürdün'ün ortasından, kâhinlerin ayak pekiştirip durdukları yerden kendinize on iki taş kaldırın, ve onları sizinle beraber götüreceksiniz, ve onları bu geceyi ge-çireceğiniz konakta yere koyacaksınız.
4 O zaman Yeşu, her oymaktan bir adam olarak, İsrail çocuklarından hazır-ladığı on iki adamı çağırdı;
5 Ve Yeşu onlara, Allahınız RAB'bin Sandığı önünde Ürdün'ün ortasına varın, dedi; ve İsrail çocukları oymaklarının sayısına göre, hepiniz omuz üzerinde birer taş kaldırın;
6 Öyle ki, aranızda bu bir belirti olsun ve yarın çocuklarınız, Bu taşlarla ne demek istiyorsunuz? diye babalarına sordukla-rında,
7 O zaman onlara cevap vereceksiniz ki, Ürdün suları RAB'bin Antlaşma Sandığı önünde kesildi; Ürdün'den geçtiği zaman Ürdün suları kesildi; ve bu taşlar İsrail çocuklarına ebediyen anılma için olacak.
8 Ve Yeşu nasıl emrettiyse İsrail çocuk-ları öyle yaptılar, ve RAB'bin Yeşu'ya söylediği gibi, İsrail çocukları oymakla-rının sayısına göre Ürdün'ün ortasından on iki taş kaldırdılar; ve onları kendile-riyle beraber konacakları yere götür-düler, ve onları orada yere koydular.
9 Ve Yeşu Ürdün'ün ortasında, Antlaş-ma Sandığını taşıyan kâhinlerin ayak-larının durduğu yerde on iki taş dikti; ve bugüne dek oradadırlar.
10 Çünkü Musa'nın Yeşu'ya emrettiği her şeye göre, halka söylemek üzere RAB'bin Yeşu'ya emrettiği her şey bi-tinceye kadar, sandığı taşıyan kâhinler Ürdün'ün ortasında durdular; ve halk acele edip geçti.
11 Ve vaki oldu ki, tüm halk tamamen geçtiği zaman RAB'bin Sandığı ve kâhinler halkın huzurunda geçtiler.
12 Ve Ruben çocukları, ve Gad çocukları, ve Manasse'nin yarım oymağı, Musa'nın onlara söylediği gibi, silahlan-mış olarak İsrail çocuklarının önünde geçtiler;
13 Savaşa silahlanmış kırk bin kadar adam, savaşmak için RAB'bin önünde Eriha ovalarına geçtiler.
14 O günde RAB Yeşu'yu tüm İsrail'in gözünde büyüttü; ve Musa'dan korktuk-ları gibi Yeşu'dan da ömrünün tüm günlerinde korktular.
15 Ve RAB Yeşu'ya söyleyip dedi ki,
16 Tanıklık Sandığı'nı taşıyan kâhinlere, Ürdün'den çıksınlar diye emret.
17 Ve Yeşu kâhinlere, Ürdün'den çıkın, diye emretti.
18 Ve vaki oldu ki, RAB'bin Antlaşma Sandığı'nı taşıyan kâhinler Ürdün'ün ortasından çıktıkları, ve kâhinlerin ayak tabanları kuru yere bastıkları zaman, Ürdün'ün suları yerlerine döndü, ve önceleri olduğu gibi tüm kıyılarını taşarak aktılar.
19 Ve halk birinci ayın onuncu günün-de Ürdün'den çıktılar, ve Eriha'nın doğu sınırında, Gilgal'da kondular.
20 Ve Yeşu Ürdün'den almış oldukları on iki taşı Gilgal'da dikti.
21 Ve İsrail çocuklarına söyleyip dedi ki, Yarın çocuklarınız, Bu taşlar nedir? diye babalarına sorduklarında,
22 O zaman çocuklarınıza anlatıp diye-ceksiniz ki, İsrail bu Ürdün'den kuru yer-de geçti.
23 Çünkü Allahınız RAB biz geçinceye kadar önümüzden kurutmuş olduğu Kızıldeniz'e yaptığı gibi Allahınız RAB Ürdün'ün sularını siz geçinceye kadar önünüzden kuruttu;
24 Öyle ki, dünyanın tüm halkları RAB'bin eli güçlü olduğunu bilsinler; öyle ki, sonsuza dek Allahınız RAB'den korkasınız.
