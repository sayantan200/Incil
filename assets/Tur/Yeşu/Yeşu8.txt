VE RAB Yeşu'ya, Korkma, dedi, ve yılgınlığa düşme; tüm savaş adam-larını kendi yanına al, ve kalk, Ay'a çık; işte, Ay Kralı'nı, ve halkını, ve şehrini, ve ülkesini senin eline verdim;
2 Ve Ay'a ve kralına, Eriha'ya ve onun kralına yaptığın gibi yapacaksın; ancak mallarını ve hayvanlarını kendiniz için çapul edeceksiniz; şehre karşı arka tara-fından pusu kur.
3 Böylece Yeşu'yla tüm savaş adam-ları Ay'a çıkmak için kalktılar; ve Yeşu otuz bin adamı, cesur yiğitleri, seçti, ve onları geceleyin gönderdi.
4 Ve onlara emredip, İşte, dedi, şehre karşı, arka tarafında pusuda yatacaksı-nız; şehirden çok uzağa gitmeyin, ama hepiniz hazır durun;
5 Ve ben, ve yanımda olan tüm halk şehre yaklaşacağız. Ve vaki olacak ki, önceki kez olduğu gibi bize karşı çıktık-ları zaman, onların önünde kaçacağız;
6 Çünkü biz onları şehirden ayırıncaya kadar ardımızdan kovalayacaklar; çün-kü, Önceki kez gibi önümüzde kaçıyor-lar, diyecekler; bunun için biz onların önünde kaçacağız;
7 O zaman siz pusudan kalkacaksınız, ve şehri alacaksınız; çünkü Allahınız RAB onu elinize verecek.
8 Ve vaki olacak ki, şehri ele geçirdiğiniz zaman, şehre ateş salacaksınız; RAB'bin emrine göre yapacaksınız; işte, size emrettim.
9 Bunun için Yeşu onları gönderdi; ve pusuya girdiler; ve Beytel'le Ay arasında, Ay'ın batı tarafında oturdular; ama Yeşu o geceyi halkın arasında geçirdi.
10 Ve Yeşu sabahleyin erken kalktı, ve halkı saydı, ve kendisiyle İsrail'in ihtiyarları halkın önünde Ay'a çıktılar.
11 Ve tüm halk, yani kendisiyle beraber olan tüm savaş halkı çıktılar, ve yaklaşıp şehrin karşısına geldiler, ve Ay'ın kuzey tarafında kondular; şimdi kendileriyle Ay arasında bir vadi vardı.
12 Ve beş bin kadar adam aldı, ve onları Beytel'le Ay arasında, şehrin batı tara-fında pusuya koydu.
13 Ve halkı, yani şehrin kuzeyinde olan tüm orduyu, ve şehrin batısında pusuya yatanlarını yerleştirince; Yeşu o gece vadinin ortasına gitti.
14 Ve vaki oldu ki, Ay Kralı bunu gördüğü zaman, acele edip erken kalk-tılar, ve şehrin adamları, kendisiyle tüm halk, kararlaştırılmış bir vakitte, İsrail'e karşı ova önünde cenge çıktılar; ama şehrin arkasında kendisine karşı pusu olduğunu o bilmiyordu.
15 Ve Yeşu'yla tüm İsrail kendilerinin önünde bozuluyor gibi yaptılar, ve çöl yolundan kaçtılar.
16 Ve onların ardından kovalamak için şehirde olan tüm halk çağrıldı; ve Yeşu'nun ardından kovaladılar, ve şehirden çekilmiş oldular.
17 Ve Ay'da ya da Beytel'de İsrail'in arkasından çıkmayan bir adam kalmadı; ve şehri açık bırakıp İsrail'in ardından kovaladılar.
18 Ve RAB Yeşu'ya, Elindeki kargıyı Ay'a doğru uzat, dedi; çünkü onu senin eline vereceğim. Ve Yeşu elindeki kar-gıyı şehre doğru uzattı.
19 Ve pusu acele edip yerinden kalktı, ve elini uzatınca seğirtip şehre girdiler, ve onu aldılar; ve acele edip şehre ateş saldılar.
20 Ve Ay adamları arkalarına bakınca, gördüler, ve, işte, şehrin dumanı göğe çıkıyordu, ve kendilerinde ne o yana ne bu yana kaçacak güç yoktu; ve çöl yolundan kaçmakta olan halk kovala-yanlara doğru döndü.
21 Ve Yeşu'yla tüm İsrail pusunun şehri almış olduğunu, ve şehrin dumanı çıkmakta olduğunu görünce dönüp Ay adamlarını öldürdüler.
22 Ötekiler de şehirden onlara karşı çık-tılar; ve onların bazıları bu tarafta ve bazıları o tarafta olmak üzere İsrail'in ortasında kaldılar; böylece kalanlardan ve kaçanlardan kimse bırakmayıncaya kadar onları vurdular.
23 Ve Ay Kralı'nı diri tuttular, ve Yeşu'nun yanına getirdiler.
24 Ve vaki oldu ki, İsrail, kırda, ken-dilerini kovalamış oldukları çölde Ay ahalisinin hepsini öldürmeyi bitirdiği, ve bitinceye kadar onların hepsi kılıçtan geçirildiği zaman, tüm İsrailîler Ay'a döndüler, ve onu kılıçtan geçirdiler.
25 Ve öyle oldu ki, o gün erkeklerden ve kadınlardan düşenlerin hepsi, tüm Ay adamları, on iki bin kişiydi.
26 Çünkü tüm Ay ahalisini tamamen yok edinceye kadar Yeşu kargıyı uzatmış olan elini geri çekmedi.
27 Ancak RAB'bin Yeşu'ya emrettiği sözüne göre İsrail o şehrin hayvanlarını ve mallarını kendileri için çapul ettiler.
28 Ve Yeşu Ay'ı yaktı, ve onu ebediyen bir yığın, yani bugüne dek bir virane etti.
29 Ve Ay Kralı'nı ağaca astı akşam vaktine kadar; ve Yeşu güneş battığı zaman emretti ki, onun leşini ağaçtan indirsinler, ve onu şehir kapısının girilecek tarafına atsınlar, ve üzerine büyük bir taş yığını yapsınlar, o bugüne dek bulunuyor.
30 O zaman Yeşu Ebal Dağı'nda İsrail'in Allahı RAB'be bir sunak,
31 RAB'bin kulu Musa'nın İsrail çocukla-rına emrettiği, Musa'nın yasa kitabında yazılmış olduğu gibi üzerine kimsenin demir kaldırmadığı, yontulmamış taşlar-dan bir sunak yaptı; ve onun üzerinde RAB'be yakmalık sunular sundular, ve esenlik sunuları kurban ettiler.
32 Ve Musa'nın İsrail çocukları önünde yazmış olduğu yasanın bir nüshasını orada taşlar üzerine yazdı.
33 Ve İsrail halkını kutsamak için RAB'bin kulu Musa'nın önceden emretmiş olduğu gibi, tüm İsrail, ve ihtiyarları, ve reisleri, ve hakimleri RAB'bin Antlaşma Sandığı'nı taşıyan kâhinlerin, Levililer'in karşısında, garipler de yerliler gibi olmak üzere, sandığın bu tarafında ve öte tarafında, yarısı Gerizim Dağı önünde, ve yarısı Ebal Dağı önünde durdular.
34 Ve ondan sonra yasanın tüm sözle-rini, bereketleri ve lanetleri, yasa kita-bında yazılmış olanın hepsine göre okudu.
35 İsrail'in tüm topluluğunun karşısında, kadınlar, ve küçükler, ve aralarında yürümekte olan gariplerle birlikte, Musa'nın tüm emrettiklerinden Yeşu'nun okumadığı bir söz kalmadı.
