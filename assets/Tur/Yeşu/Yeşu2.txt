VE Nun oğlu Yeşu Şittim'den, çaşıt olarak iki adamı gizlice gönderip, Gidin, dedi, ülkeye ve Eriha'ya bakın. Ve gittiler, ve Rahab adında bir fahişenin evine girdiler, ve orada yattılar.
2 Ve Eriha Kralı'na, İşte, ülkeyi araştır-mak için bu gece İsrail çocuklarından buraya adamlar geldi, diye bildirildi.
3 Ve Eriha Kralı Rahab'a gönderip, Sana gelen ve evine girmiş olan adamları çıkar, dedi; çünkü tüm ülkeyi araştırmak için gelmişlerdir.
4 Ve kadın iki adamı aldı, ve onları giz-ledi; ve şöyle dedi: Bana adamlar geldi, ama nereli olduklarını bilmiyordum;
5 Ve vaki oldu ki, karanlık basınca kapı-lar kapanmak üzereyken o adamlar çıktı, o adamlar nereye gitti bilmiyorum; hemen arkalarından kovalayın; çünkü onlara yetişirsiniz.
6 Ama kadın onları evin damına çıkar-mıştı, ve dam üzerine dizdiği keten saplarıyla onları gizlemişti.
7 Ve adamlar Ürdün yolundan geçitlere kadar onların ardını kovaladılar; ve onla-rın ardını kovalayanlar çıkınca kapıyı kapadılar.
8 Ve adamlar yatmadan önce, kadın yanlarına dama çıktı;
9 Ve onlara, Biliyorum ki, dedi, RAB ülkeyi size vermiştir, ve dehşetiniz üzeri-mize düşmüştür, ve sizin önünüzde ülkenin tüm ahalisi eriyor.
10 Çünkü Mısır'dan çıktığınız zaman RAB sizin için Kızıldeniz'in sularını nasıl kuruttu, ve Ürdün ötesinde olan Amorî-ler'in tamamen yok ettiğiniz iki kralına, Sihon'a ve Og'a ne yaptınız işittik.
11 Ve bu şeyleri işitir işitmez yüreğimiz eridi, ve sizden ötürü artık hiçbir adamda cesaret kalmadı; çünkü Allahınız RAB, yukarıda gökte ve aşağıda yeryüzünde Allah odur.
12 Şimdi bunun için, sana yalvarırım, RAB'bin hakkı için bana ant için, ma-demki size lütufla davrandım, siz de babamın evine lütufla davranacaksınız, ve bana sadakat nişanı verin;
13 Ve babamı, ve annemi, ve kardeşle-rimi, ve kızkardeşlerimi, ve onlara ait olanların hepsini sağ bırakacaksınız, ve hayatlarımızı ölümden azat edeceksiniz.
14 Ve adamlar ona cevap verdiler: Eğer bu işimizi açığa çıkarmazsanız, sizin yerinize bizim hayatımız feda olsun; ve vaki olacak ki, RAB bize bu ülkeyi verdiği zaman sana lütufla ve sadakatla davranacağız.
15 O zaman onları iple pencereden indirdi; çünkü evi şehir surlarındaydı, ve kadın surda oturuyordu.
16 Ve onlara, Dağa gidin, dedi, yoksa kovalayanlar size yetişirler; ve kovala-yanlar dönünceye kadar orada üç gün gizlenin; ve sonra yolunuza gidebilirsiniz.
17 Ve adamlar ona, Bize içirdiğin anttan suçsuz oluruz, dediler.
18 İşte, biz ülkeye girdiğimiz zaman kırmızı iplikten olan bu ipi bizi indirdiğin pencereye bağlayacaksın; ve babanı ve anneni, ve kardeşlerini, ve babanın tüm ev halkını kendi yanına, eve toplayacak-sın.
19 Ve vaki olacak ki, senin evinin kapı-sından sokağa çıkan herkesin kanı kendi başı üzerinde olacak, ve biz suçsuz olacağız; ama seninle beraber evde olan bir kimseye el dokunursa onun kanı bizim başımız üzerinde olacaktır.
20 Ve bu işimizi açığa çıkarırsan, o zaman bize içirdiğin anttan suçsuz oluruz.
21 Ve kadın, Sözleriniz nasılsa öyle ol-sun, dedi. Ve onları gönderdi, ve gittiler; ve kadın kırmızı ipi pencereye bağladı.
22 Ve gittiler, ve dağa varıp kovalayanlar dönünceye kadar üç gün orada otur-dular; ve kovalayanlar tüm yolda onları aradılar, ama onları bulmadılar.
23 Böylece iki adam döndü, ve dağdan inip geçtiler, ve Nun oğlu Yeşu'ya geldi-ler; ve başlarına gelenlerin hepsini ona anlattılar.
24 Ve Yeşu'ya, Gerçekten RAB tüm ülkeyi elimize teslim etti, dediler; çünkü hem de ülkenin tüm ahalisi bizden ötürü bayılıyor.
