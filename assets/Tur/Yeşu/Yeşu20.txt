BİR de RAB Yeşu'ya söyleyip dedi ki,
2 İsrail çocuklarına söyleyip de ki, Musa aracılığıyla size söylemiş olduğum sığınacak şehirleri kendinize seçin,
3 Öyle ki, bilmeyerek yanlışlıkla birini öldüren kanlı oraya kaçsın; ve sizin için kan öcünü alandan sığınacak yer olacaklar.
4 Ve bu şehirlerden birine kaçan şehir kapısının girilecek yerinde durunca, ve davasını o şehrin ihtiyarlarına anlatınca; onu şehrin içine kendilerinin yanına ala-caklar, ve ona yer verecekler, ve onlarla oturacak.
5 Ve eğer kan öcünü alan onun ardını kovalarsa, o zaman adam öldüreni onun eline vermeyecekler; çünkü komşusunu bilmeyerek vurmuştur, ve ondan önce nefret etmiyordu.
6 Ve topluluğun önünde hüküm için duruncaya kadar, o günlerde olan büyük kâhinin ölümüne kadar, o şehirde oturacak; o zaman adam öldüren döne-cek, ve kendi şehrine, ve kendi evine, kaçtığı şehre gelecektir.
7 Ve Celile'de Naftali Dağı'nda Kedeş'i, ve Efraim Dağı'nda Şekem'i, ve Yahuda'nın dağında Kiryat-arba'yı (o Hebron'dur) ayırdılar.
8 Ve Ürdün ötesinde, Eriha karşısında doğuya doğru, Ruben oymağından, ova-daki çölde Bezer'i, ve Gad oymağından Gilead'da Ramot'u, ve Manasse oymağından Başan'da Golan'ı ayırdılar.
9 Her kim yanlışlıkla birini öldürürse, oraya kaçsın, ve topluluğun önünde duruncaya kadar kan öcünü alanın eliyle ölmesin diye, tüm İsrail çocukları için, ve aralarında misafir olan garip için tayin olunan şehirler bunlardı.
