VE RAB İsrail'e çepçevre düşmanla-rından rahat verdi, ve uzun zamanlardan sonra vaki oldu ki, Yeşu kocamış ve yaşı ilerlemişti;
2 Ve Yeşu tüm İsrail'i, ve ihtiyarlarını, ve başlarını, ve hakimlerini, ve görevlilerini çağırdı, ve onlara dedi ki, Ben kocadım, ve yaşım ilerledi;
3 Ve siz Allahınız RAB'bin sizin uğru-nuza tüm bu uluslara yaptığını gördünüz; çünkü sizin için savaşan Allahınız RAB'dir.
4 İşte, Ürdün'den batıya doğru büyük denize kadar kırmış olduğum tüm uluslarla beraber bu kalan ulusları oymaklarınız için miras olarak kurayla böldüm.
5 Ve Allahınız RAB onları önünüzden süpürecek, ve gözünüzün önünden onları kovacaktır; ve Allahınız RAB'bin size vaat ettiği gibi onların ülkesini mülk edineceksiniz.
6 Bunun için Musa'nın yasa kitabında yazılmış olan her şeyi tutmak ve yapmak için çok yürekli olun, öyle ki, ondan sağa ya da sola sapmayasınız;
7 Aranızda kalan bu uluslar arasına karışmayasınız; ve ilahlarının adını anmayasınız, ve onlarla ant ettirmeyesiniz, ve onlara kulluk etmeyesiniz, ve onlara eğilmeyesiniz;
8 Ama bugüne dek yaptığınız gibi Allahınız RAB'be yapışın.
9 Çünkü RAB önünüzden büyük ve kuvvetli uluslar kovdu; ama size gelince, bugüne dek sizin önünüzde hiçbir adam duramadı.
10 Sizden bir adam bin kişiyi kovalaya-caktır; çünkü Allahınız RAB, size vaat ettiği gibi, sizin için savaşan odur.
11 Bunun için kendinize çok dikkat edin ki, Allahınız RAB'bi sevesiniz.
12 Yoksa eğer herhangi bir yolla geri dönerseniz, ve bu uluslardan artaka-lanlara, yani aranızda bu kalanlara, bağ-lanırsanız, ve onlarla hısımlık ederseniz, ve onlar size ve siz onlara girerseniz;
13 Kesinlikle bilin ki, Allahınız RAB bu ulusları önünüzden artık kovmayacaktır; ama siz, Allahınız RAB'bin size verdiği bu iyi toprak üzerinden yok oluncaya kadar, onlar sizin için kement ve tuzak, ve böğürlerinizde üvendire, ve gözle-rinizde diken olacaklar.
14 Ve, işte, ben bugün tüm yeryüzünün gittiği yola gidiyorum; ve tüm yürekle-rinizde ve tüm canlarınızda biliyorsunuz ki, Allahınız RAB'bin hakkınızda söyle-diği tüm iyi şeylerden hiçbir şey boşa çıkmadı; size hepsi oldu, ondan hiçbir şey boşa çıkmadı.
15 Bunun için vaki olacak ki, Allahınız RAB'bin size vaat ettiği tüm iyi şeyler üzerinize geldiği gibi, Allahınız RAB'bin size verdiği bu iyi toprak üzerinden sizi helak edinceye kadar tüm kötü şeyleri de RAB böylece üzerinize getirecektir.
16 Allahınız RAB'bin size emrettiği ant-laşmasını bozduğunuz, ve gidip başka ilahlara kulluk ettiğiniz, ve onlara eğil-diğiniz zaman, RAB'bin öfkesi size karşı alevlenecek, ve size verdiği iyi ülke üze-rinden çabucak yok olacaksınız.
