AMA İsrail çocukları lanetli şeyde suç ettiler; çünkü Yahuda oymağından Zerah oğlu Zabdi oğlu Karmi oğlu Akan lanetli şeyden aldı; ve İsrail çocuklarına karşı RAB'bin öfkesi alevlendi.
2 Ve Yeşu Eriha'dan, Beytel'in doğusun-da, Beyt-aven'in yanında olan Ay'a adamlar gönderip onlara, Çıkın, dedi, ve ülkeye bakın. Ve adamlar çıkıp Ay'a baktılar.
3 Ve Yeşu'nun yanına döndüler, ve ona, Tüm halk çıkmasın, dediler; ancak iki ya da üç bin kişi kadar çıkıp Ay'ı vursunlar; ve tüm halkı oraya kadar yorma; çünkü onlar ancak azdırlar.
4 Böylece oraya halktan üç bin kişi kadar çıktı; ve Ay adamlarının önünde kaçtılar.
5 Ve Ay adamları onlardan otuz altı kişi kadar vurdular; ve onları kapının önün-den Şebarim'e kadar kovaladılar, ve onları inişte vurdular; ve halkın yürekleri eriyip su gibi oldu.
6 Ve Yeşu giysisini yırttı, ve kendisi ve İsrail ihtiyarları RAB'bin Sandığı önünde akşama kadar yere kapandılar, ve baş-ları üzerine toprak saçtılar.
7 Ve Yeşu, Ah, ya Rab ALLAH, dedi, bizi Amorîler'in eline vermek, bizi yok ettir-mek için bu halkı niçin Ürdün'den ge-çirdin? keşke halimize razı olup Ürdün'ün ötesinde otursaydık!
8 Ya Rab, İsrail düşmanlarının önünde sırtlarını çevirdikten sonra ne diyeyim!
9 Çünkü Kenanîler, ve ülkenin tüm halkı işitecek, ve bizi saracaklar, ve yeryü-zünden adımızı kesecekler; ve kendi bü-yük adına ne yapacaksın?
10 Ve RAB Yeşu'ya, Kalk, dedi; niçin böyle yüz üstü düşmüşsün?
11 İsrail günah işledi; ve onlara emret-tiğim antlaşmamı da çiğnediler; çünkü lanetli şeyden bile aldılar, hem çaldılar, hem de ikiyüzlülük yaptılar, ve onu eşyaları arasına bile koydular.
12 Bu yüzden İsrail çocukları düşmanla-rının önünde duramadılar; düşmanla-rının önünde sırtlarını çevirdiler, çünkü lanetli oldular; eğer lanetli şeyi aranızdan yok etmezseniz, bir daha sizinle beraber olmayacağım.
13 Kalk, halkı kutsal kıl, ve de ki, Yarın için kendinizi kutsal kılın; çünkü İsrail'in Allahı RAB şöyle diyor: Ey İsrail, aranızda lanetli şey var; lanetli şeyi ara-nızdan kaldırmadıkça düşmanlarının önünde duramazsın.
14 Sabahleyin oymaklarınıza göre yak-laştırılacaksınız; ve olacak ki, RAB'bin tutacağı oymak boylarına göre yaklaşa-cak; ve RAB'bin tutacağı boy ailelere göre yaklaşacak; ve RAB'bin tutacağı aile adamlara göre yaklaşacak.
15 Ve olacak ki, lanetli şeyle tutulan ateşte yakılacaktır, kendisi ve kendisine ait olanların hepsi; çünkü RAB'bin antlaşmasını bozmuştur, ve çünkü İsrail'de kötülük etmiştir.
16 Böylece Yeşu sabahleyin erken kalktı, ve İsrail'i oymaklarına göre yaklaştırdı; ve Yahuda oymağı tutuldu;
17 Ve Yahuda boyunu yaklaştırdı; ve Zerahîler boyunu tuttu; ve Zerahîler boyunu adamlara göre yaklaştırdı; ve Zabdi tutuldu;
18 Ve onun ailesini adamlara göre yak-laştırdı; ve Yahuda oymağından Zerah oğlu Zabdi oğlu Karmi oğlu Akan tutuldu.
19 Ve Yeşu Akan'a, Oğlum, dedi, sana yalvarırım; İsrail'in Allahı RAB'be yücelik ver, ve ona itiraf et; ve ne yaptın, şimdi bana bildir, benden gizleme.
20 Ve Akan Yeşu'ya cevap verip, Gerçekten ben İsrail'in Allahı RAB'be karşı günah işledim, dedi, ve şunu bunu yaptım;
21 Çapulda Babil işi güzel bir kaftan, ve iki yüz şekel gümüş, ve ağırlığı elli şekel olan bir altın külçe görünce, o zaman onlara tamah ettim, ve onları aldım; ve, işte, onlar çadırımın ortasında toprakta saklıdırlar, ve gümüş onun altındadır.
22 Böylece Yeşu adamlar gönderdi, ve çadıra koştular; ve, işte, çadırında saklıydı, ve gümüş onun altındaydı.
23 Ve onları çadırın ortasından alıp Ye-şu'ya, ve tüm İsrail çocuklarına getirdiler; ve onları RAB'bin önünde yere koydular.
24 Ve Yeşu, ve kendisiyle beraber tüm İsrail, Zerah oğlu Akan'ı, ve gümüşü, ve kaftanı, ve altın külçesini, ve onun oğul-larını, ve kızlarını, ve sığırlarını, ve eşek-lerini, ve koyunlarını, ve çadırını, ve tüm malını aldılar; ve onları Akor Vadisi'ne çıkardılar.
25 Ve Yeşu, Niçin bizi sıkıntıya düşür-dün? RAB bugün seni sıkıntıya düşüre-cek, dedi. Ve tüm İsrail onu taşla taşladılar; ve onları taşla taşladıktan sonra, onları ateşte yaktılar.
26 Ve onun üzerine büyük taş yığını yığ-dılar, bugüne dek duruyor; böylece RAB öfkesi kızgınlığından döndü. Bunun için bugüne dek o yerin adına Akor Vadisi denilir.
