ŞİMDİ Eriha İsrail çocukları yüzünden sıkıca kapanmıştı; çıkan yoktu, ve giren yoktu.
2 Ve RAB Yeşu'ya, Bak, dedi, Eriha'yı, ve kralını, ve cesur yiğitleri senin eline verdim.
3 Ve siz, tüm savaş adamları, çepçevre bir kez şehri dolanacaksınız. Altı gün böyle yapacaksın.
4 Ve sandığın önünde yedi kâhin koç boynuzundan yedi boru taşıyacaklar; ve yedinci gün şehri yedi kez dolanacaksı-nız, ve kâhinler boruları çalacaklar.
5 Ve vaki olacak ki, onlar koç boynuzundan boruyu uzunca çaldıkları, ve siz borunun sesini işittiğiniz zaman, tüm halk yüksek sesle bağıracak; ve şehrin duvarı olduğu yere çökecek, ve halk, her adam önüne doğru çıkacak.
6 Ve Nun oğlu Yeşu kâhinleri çağırıp onlara, Antlaşma Sandığı'nı kaldırın, dedi, ve RAB'bin Sandığı'nın önünde yedi kâhin, koç boynuzundan yedi boru taşısınlar.
7 Ve halka, Geçin, dedi, ve şehri dolanın, ve silahlı kişi RAB'bin Sandığı önünde geçsin.
8 Ve vaki oldu ki, Yeşu halka söyleyince RAB'bin önünde koç boynuzundan yedi boruyu taşıyan yedi kâhin geçti, ve boruları çaldılar; ve RAB'bin Antlaşma Sandığı onların ardından gitti.
9 Ve silahlı adamlar boruları çalan kâhinlerin önünde gidiyorlardı, ve kâhinler boruları çalarak giderken artçı da sandığın ardından gidiyordu.
10 Ve Yeşu halka emredip demişti ki, Siz bağırmayacaksınız, ve sesinizle bir gürültü yapmayacaksınız, ve ağzınızdan bir söz çıkmayacak, size bağırın diye-ceğim güne dek; o zaman bağıracaksı-nız.
11 Böylece RAB'bin Sandığı çepçevre bir kez şehri dolandı; ve ordugâha geldiler, ve ordugâhta gecelediler.
12 Ve Yeşu sabahleyin erken kalktı, ve kâhinler RAB'bin Sandığı'nı kaldırdılar.
13 Ve koç boynuzundan yedi boruyu taşıyan yedi kâhin RAB'bin Sandığı önünde durmadan gidiyor, ve boruları çalıyorlardı; ve silahlı adamlar onların önünde gidiyorlardı; ama artçılar, kâhin-ler boruları çalarak giderken, RAB'bin Sandığı arkasından geliyordu.
14 Ve ikinci gün şehri bir kez dolandılar, ve ordugâha döndüler; altı gün böyle yaptılar.
15 Ve vaki oldu ki, yedinci günde erken, şafak sökünce kalktılar, ve şehri yedi kez bu usul üzere dolandılar; yalnız o günde şehri yedi kez dolandılar.
16 Ve vaki oldu ki, yedinci kerede, kâhinler borularla çalınca, Yeşu halka, Bağırın, dedi; çünkü RAB şehri size verdi.
17 Ve şehir, ve onda olanın hepsi RAB'be lanetli olacak, yalnız fahişe Rahab yaşayacak, kendisi ve kendisiyle birlikte evde olanların hepsi, çünkü gönderdiğimiz ulakları sakladı.
18 Ve siz, ancak lanetli şeyden sakının, yoksa lanetli şeyden alınca kendinizi lanetli edersiniz, ve İsrail'in ordugâhını lanetli edip sıkıntıya düşürürsünüz.
19 Ama tüm gümüş, ve altın, ve tunç ve demir eşya RAB'be kutsaldır; RAB'bin hazinesine girecektir.
20 Böylece halk bağırdı, kâhinler boru-larla çalınca; ve vaki oldu ki, halk boru sesini işitince, ve halk yüksek sesle bağırınca, duvar olduğu yere çöktü, öyle ki her adam kendi önüne doğru olarak halk şehre çıktı, ve şehri aldılar.
21 Ve erkek ve kadın, genç ve yaşlı, öküz, ve koyun, ve eşek, şehirde olanla-rın hepsini kılıçtan geçirip tamamen yok ettiler.
22 Ama Yeşu ülkeyi çaşıtlamış olan iki adama, Fahişenin evine girin, demişti, ve ona ant ettiğiniz gibi, oradan kadını ve kendisine ait olanların hepsini çıkarın.
23 Ve çaşıt olan genç adamlar içeri girdi, ve Rahab'ı, ve babasını, ve annesini, ve kardeşlerini, ve kendisine ait olan her şeyi, ve tüm akrabalarını çıkardılar; ve onları İsrail'in ordugâhının dışarısına bıraktılar.
24 Ve şehri ve onda olanın hepsini ateşe verdiler; yalnız gümüşü, ve altını, ve tunç ve demir eşyayı RAB'bin evinin hazinesine koydular.
25 Ve Yeşu fahişe Rahab'ı, ve baba-sının ev halkını, ve kendisine ait olan-ların hepsini sağ bıraktı; ve o bugüne dek İsrail'de oturuyor, çünkü Yeşu'nun Eriha'yı çaşıtlamak için göndermiş olduğu ulakları saklamıştı.
26 Ve Yeşu o vakitte ant içerek dedi ki, Bu şehri, Eriha'yı, kalkıp bina eden adam RAB'bin önünde lanetli olsun. İlk doğanında onun temelini koyacak, ve küçük oğlunda onun kapılarını takacak.
27 Böylece RAB Yeşu'yla beraberdi, ve onun şöhreti tüm ülkeye yayıldı.
