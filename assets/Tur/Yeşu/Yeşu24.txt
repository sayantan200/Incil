VE Yeşu İsrail'in tüm oymaklarını Şe-kem'e topladı, ve İsrail'in ihtiyarla-rını, ve başlarını, ve hakimlerini, ve gö-revlilerini çağırdı; ve Allah'ın önünde kendilerini takdim ettiler.
2 Ve Yeşu tüm halka dedi ki, İsrail'in Allahı RAB şöyle diyor: İbrahim'in babası ve Nahor'un babası Terah, atalarınız eski zamanda ırmağın öte tarafında otururlardı; ve başka ilahlara kulluk ederlerdi.
3 Ve atanız İbrahim'i ırmağın öte tara-fından aldım, ve onu tüm Kenan ülke-sinden yürüttüm, ve tohumunu çoğalttım, ve kendisine İshak'ı verdim.
4 Ve İshak'a Yakup'u ve Esav'ı verdim; ve Esav'a mülk edinmesi için Seir Dağı-nı verdim; ve Yakup'la oğulları Mısır'a indiler.
5 Musa'yla Harun'u da gönderdim, ve onların arasında yaptığım şeylere göre Mısır'ı vebayla vurdum; ve sonra sizi çıkardım.
6 Ve atalarınızı Mısır'dan çıkardım; ve denize geldiniz; ve Mısırlılar Kızıldeniz'e kadar savaş arabalarıyla ve atlılarla atalarınızın ardını kovaladılar.
7 Ve onlar RAB'be feryat edince, Mısırlı-lar'la sizin aranıza karanlık koydu, ve onların üzerine denizi getirdi, ve onları örttü; ve Mısır'da yaptıklarımı gözleriniz gördü; ve uzun zaman çölde oturdunuz.
8 Ve sizi Ürdün ötesinde oturan Amorîler ülkesine getirdim; ve sizinle cenkleştiler; ve onların ülkesini mülk olarak alasınız diye, onları elinize verdim; ve önünüz-den onları helak ettim,
9 O zaman Moab Kralı Zippor oğlu Balak kalktı ve İsrail'e karşı savaştı, ve gönderip Beor oğlu Balam'ı size lanet etmek için çağırdı;
10 Ama Balam'ı dinlemek istemedim; o da sizi ancak kutsadı; böylece sizi onun elinden azat ettim.
11 Ve Ürdün'den geçip Eriha'ya geldiniz; ve Eriha adamları, Amorîler, ve Periz-zîler, ve Kenanîler, ve Hittîler, ve Gir-gaşîler, Hivîler, ve Yebusîler size karşı savaştılar; ve onları elinize verdim.
12 Ve önünüzden eşekarısını gönder-dim, ve onları, yani Amorîler'in iki kralını, önünüzden kovaladı; ama senin kılıcınla ve senin yayınla olmadı.
13 Ve üzerinde işlemediğiniz bir ülkeyi, ve bina etmediğiniz şehirleri size verdim, ve onlarda oturuyorsunuz; dikmediğiniz bağlardan ve zeytinliklerden yiyorsunuz.
14 Şimdi bunun için RAB'den korkun, ve içtenlik ve gerçekte ona kulluk edin; ve ırmağın öte tarafında, ve Mısır'da atalarınızın kulluk ettiği ilahları atın; ve RAB'be kulluk edin.
15 Ve eğer RAB'be kulluk etmek gözü-nüzde kötüyse, atalarınızın kulluk ettik-leri ırmak ötesindeki ilahlara mı, ya da ülkelerinde oturduğunuz Amorîler'in ilah-larına mı, kime kulluk edeceğinizi bugün seçin; ama ben ve ev halkım RAB'be kulluk edeceğiz.
16 Ve halk cevap verip, Başka ilahlara kulluk etmek için RAB'bi bırakmak biz-den uzak olsun, dedi;
17 Çünkü Allahımız RAB, bizi ve ataları-mızı Mısır ülkesinden, kölelik evinden çıkaran, ve gözümüzün önünde bu bü-yük belirtileri yapan, ve yürüdüğümüz tüm yolda, ve ortasından geçtiğimiz tüm halklar arasında bizi tutan odur;
18 Ve RAB tüm halkları, ülkede oturan Amorîleri önümüzden kovdu; biz de RAB'be kulluk edeceğiz; çünkü o Allahımız'dır.
19 Ve Yeşu halka, RAB'be kulluk ede-mezsiniz, dedi; çünkü o kutsal Allah'tır; o kıskanç Allah'tır; suçlarınızı ve günah-larınızı bağışlamayacaktır.
20 Eğer RAB'bi bırakırsanız ve yabancı ilahlara kulluk ederseniz; o zaman size iyilik etmişken dönecek ve size kötülük edecek, ve sizi bitirecektir.
21 Ve halk Yeşu'ya, Hayır, dedi; ancak RAB'be kulluk edeceğiz.
22 Ve Yeşu halka, Kendisine kulluk etmek üzere RAB'bi seçtiğinize siz kendinize karşı tanıksınız, dedi. Ve, Biz tanığız, dediler.
23 Şimdi bunun için aranızda olan yabancı ilahları atın, dedi, ve yüreğinizi İsrail'in Allahı RAB'be meylettirin.
24 Ve halk Yeşu'ya dediler ki, Allahımız RAB'be kulluk edeceğiz, ve onun sözünü dinleyeceğiz.
25 Böylece Yeşu o gün halkla antlaşma yaptı, ve Şekem'de onlara kural ve kanun koydu.
26 Ve Yeşu bu sözleri Allah'ın yasa kitabına yazdı; ve büyük bir taş aldı, ve onu orada, RAB'bin makdisi yanında olan meşe ağacı altında yere dikti.
27 Ve Yeşu tüm halka, İşte, dedi, bu taş bize tanık olacak; çünkü RAB'bin bize söylediği tüm sözlerini o işitti; bunun için Allahınız'ı inkâr etmeyesiniz diye size tanık olacaktır.
28 Böylece Yeşu halkı, her adamı kendi mirasına, salıverdi.
29 Ve vaki oldu ki, bu şeylerden sonra, RAB'bin kulu Nun oğlu Yeşu yüz on yaşında olarak öldü.
30 Ve onu Efraim Dağı'nda, Gaaş Tepe-si'nin kuzeyinde olan Timnat-serah'da, kendi mirasının sınırı içinde gömdüler.
31 Ve Yeşu'nun tüm günlerinde, ve Yeşu'dan sonra sağ kalan, ve RAB'bin İsrail için yapmış olduğu tüm işlerini bilen ihtiyarların tüm günlerinde İsrail RAB'be kulluk etti.
32 Ve İsrail çocuklarının Mısır'dan çıkarmış oldukları Yusuf'un kemiklerini, Şekem'de, Yakup'un Şekem'in babası Hamor'un oğullarından yüz parça gü-müşe satın aldığı tarla hissesine göm-düler; ve Yusuf çocuklarının mirası oldu.
33 Ve Harun oğlu Eleazar öldü; ve Ef-raim Dağı'nda oğlu Finehas'a verilmiş olan tepeye onu gömdüler.
