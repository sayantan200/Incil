VE vaki oldu ki, Hatşor Kralı Yabin bunu işittiği zaman, Madon Kralı Yobab'a, ve Şimron Kralı'na, ve Akşaf Kralı'na,
2 Ve dağların kuzeyinde, ve Kinnerot gü-neyindeki ovalarda, ve vadide, ve batıda Dor nahiyelerinde olan krallara,
3 Ve doğuda ve batıda olan Kenanî'ye ve Amorî'ye ve Hittî'ye, ve Perizzî'ye ve dağlarda olan Yebusî'ye, ve Hermon altındaki Mizpa ülkesinde olan Hivî'ye haber gönderdi.
4 Ve bunlar, bunlar ve kendileriyle be-raber tüm orduları, çoklukça deniz kıyı-sındaki kum gibi, büyük halk olarak, pek çok atlar ve savaş arabalarıyla çıktılar.
5 Ve tüm bu krallar birleşince; İsrail'e karşı savaşmak için gelip Merom suları yanında bir arada kondular.
6 Ve RAB Yeşu'ya, Onlardan korkma, dedi, çünkü yarın bu vakitte onların hep-sini İsrail'in önünde öldürülmüş olarak ele vereceğim; atlarını topal edeceksin, ve savaş arabalarını ateşte yakacaksın.
7 Böylece Yeşu, ve kendisiyle beraber tüm savaş halkı, Merom suları yanında ansızın karşılarına geldiler, ve üzerlerine düştüler.
8 Ve RAB onları İsrail'in eline verdi, on-ları vurdular, ve büyük Sayda'ya kadar, ve Mis-refot-maim'e kadar, ve doğuya doğru Mizpa Vadisi'ne kadar onları kova-ladılar; ve onlardan artakalan kimse bırakmayıncaya kadar onları vurdular.
9 Ve Yeşu onlara RAB'bin kendisine dediği gibi yaptı; atlarını topal etti, ve savaş arabalarını ateşte yaktı.
10 Ve o vakit Yeşu geri döndü, ve Hazor'u aldı, ve onun kralını kılıçla vurdu; çünkü Hazor önce tüm bu krallıkların başıydı.
11 Ve onda olan tüm canları kılıçtan geçirip tamamen yok ettiler; nefes sahibi bir adam bırakılmadı; ve Hazor'u ateşe verdi.
12 Ve bu kralların tüm şehirlerini, ve onların tüm krallarını Yeşu aldı, ve RAB'bin kulu Musa'nın emrettiği gibi onları kılıçtan geçirip tamamen yok etti.
13 Ancak Yeşu'nun yakmış olduğu Hazor'dan başka kuvvetlerinde duran şehirlerden hiçbirini İsrail yakmadı.
14 Ve İsrail çocukları bu şehirlerin tüm malını, ve hayvanları kendileri için çapul ettiler; ama hepsini helak edinceye kadar her adamı kılıçtan geçirdiler; ve nefes sahibi bir kimse bırakmadılar.
15 Kulu Musa'ya RAB'bin emrettiği gibi, Musa da Yeşu'ya öyle emretti; Yeşu da öyle yaptı; RAB'bin Musa'ya emrettiği tüm şeylerden hiçbirini eksik bırakmadı.
16 Böylece Yeşu tüm o ülkeyi, tepeleri ve tüm güney ülkesini, ve tüm Goşen bölgesini, ve vadiyi, ve ovayı, ve İsrail'in dağısını, ve onun vadisini aldı;
17 Yani Seir'e çıkan Halak Dağı'ndan Hermon Dağı altında olan Lübnan Vadisi'ndeki Baal-gad'a kadar; ve onların tüm krallarını aldı, ve onları vurup öldür-dü.
18 Yeşu uzun zaman tüm bu krallarla cenkleşti.
19 Gibeon ahalisi Hivîler'den başka İsrail çocuklarıyla barış yapan bir şehir yoktu; hepsini cenkle aldılar.
20 Çünkü RAB'bin Musa'ya emrettiği gibi onları tamamen helak etsin, onlara lütuf olmayıp ancak kendilerini helak etsin diye, İsrail'e karşı savaşa çıkmak için onların yüreğini katılaştırmak RAB tarafından oldu.
21 Ve Yeşu o vakitte geldi, ve Anakimler'i dağlardan, Hebron'dan, Debir'den, Anab'dan, ve tüm Yahuda dağlarından, ve tüm İsrail dağlarından kesip attı; Yeşu onları şehirleriyle beraber tamamen yok etti.
22 İsrail çocukları ülkesinde Anakimler kalmadı; ancak Gaza'da, Gat'ta, ve Aşdod'da kaldılar.
23 Böylece, RAB'bin Musa'ya söylediği tüm şeylere göre, Yeşu tüm ülkeyi aldı; ve Yeşu onu İsrail'e miras olarak, oymaklarınca kısımlarına göre verdi. Ve ülke savaştan rahata erdi.
