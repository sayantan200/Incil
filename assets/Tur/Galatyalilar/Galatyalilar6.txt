1. Kardeşler, eğer bir adam bir hatada tutulursa, siz ki ruhanisiniz o kimseyi yumuşak huyluluk ruhuyla yola getirin; sen de denenmeyesin diye, kendini sakın.
2. Birbirinizin yüklerini taşıyın, ve böylece Mesih'in yasasını yerine getirin.
3. Çünkü eğer bir adam bir hiçken kendini bir şey sanırsa, kendini aldatmış olur.
4. Ama her adam kendi işini sınasın, ve o zaman, başka kimsede değil, ama yalnız kendi kendisinde sevinç duyacak.
5. Çünkü her adam kendi yükünü taşıyacaktır.
6. Sözde eğitilen, eğitenle tüm iyi şeyleri paylaşsın.
7. Aldanmayın, Allah alaya alınmaz, çünkü adam ne ekerse, onu da biçecektir.
8. Çünkü kendi et bedenine eken, et bedenden çürüme biçecektir; ama Ruh'a eken, Ruh'tan sonsuz yaşam biçecektir.
9. Ve iyilik yapmaktan usanmayalım, çünkü gevşemezsek mevsiminde biçeceğiz.
10. Bunun için fırsatımız varken tüm insanlara, ve özellikle iman evinden olanlara iyilik yapalım.
11. Bakın ne büyük mektup size kendi elimle yazdım.
12. Et bedende güzel görünmek isteyenlerin hepsi, ancak Mesih'in çarmıhı uğruna zulüm görmesinler diye, sizi sünnet olmaya zorluyorlar.
13. Çünkü sünnetli olanların kendileri bile yasayı tutmuyorlar; ama et bedeninizle övünsünler diye, sünnet edilmenizi istiyorlar.
14. Ama Allah korusun ki, Rabbimiz İsa Mesih'in çarmıhından başka bir şeyle övünmeyeyim; O'nun aracılığıyla dünya bana çarmıha gerildi, ben de dünyaya.
15. Çünkü Mesih İsa'da ne sünnetlilik, ne de sünnetsizlik bir şeye yarar, ama yeni bir yaratık.
16. Ve bu kanuna göre yürüyenlerin hepsinin üzerine, ve Allah'ın İsrail'i üzerine selamet ve merhamet olsun.
17. Bundan böyle hiçbir adam beni tedirgin etmesin, çünkü ben Rab İsa'nın eserlerini bedenimde taşıyorum.
18. Kardeşler, Rabbimiz İsa Mesih'in inayeti ruhunuzla birlikte olsun. Âmin.
