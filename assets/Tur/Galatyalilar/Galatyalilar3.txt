1. Ey akılsız Galatyalılar, gözleriniz önünde İsa Mesih'in aranızda çarmıha gerildiği açıklıkla belirtilen sizleri, gerçeğe itaat etmeyesiniz diye, kim büyüledi?
2. Sizden yalnız şunu öğrenmek istiyorum, Ruh'u yasa işleriyle mi, yoksa iman işitmesiyle mi aldınız?
3. Bu kadar akılsız mısınız? Ruh'la başlamışken, şimdi et beden aracılığıyla mı tamamlanırsınız?
4. Bu kadar şeyleri boş yere mi çektiniz? Eğer nihayet boş yere ise.
5. Şimdi size Ruh'u yetiştiren ve aranızda mucizeler yapan, bunu yasa işleriyle mi, yoksa iman işitmesiyle mi yapar?
6. Nitekim İbrahim Allah'a inandı, ve bu ona doğruluk için sayıldı.
7. Öyleyse bilin ki, imandan olanlar, İbrahim'in çocukları onlardır.
8. Ve Yazı Allah'ın milletleri imanla aklayacağını önceden görerek İncil'i önceden İbrahim'e vaaz edip, Sende tüm uluslar kutsanacak, dedi.
9. Demek ki imandan olanlar, imanlı İbrahim'le birlikte kutsanırlar.
10. Çünkü yasa işlerinden olanların hepsi lanet altındadırlar; çünkü, Yasa kitabında yazılmış olan tüm şeylerde, onları yapmak için, devam etmeyen her kimse lanetlidir, diye yazılmıştır.
11. Ama açıktır ki, hiçbir adam Allah'ın gözü önünde yasayla aklanmıyor; çünkü, Adil kişi imanla yaşayacaktır.
12. Ve yasa imandan değil; ama, Onları yapan adam, onlarla yaşayacaktır.
13. Mesih bizim için lanet olmuş olarak bizi yasanın lanetinden halas etti; çünkü, Ağaçta asılan her kimse lanetlidir, diye yazılmıştır;
14. Öyle ki, İbrahim'in kutluluğu İsa Mesih aracılığıyla Centiller'e gelsin; öyle ki, Ruh'un vaadini imanla alalım.
15. Kardeşler, insan açısından konuşuyorum: Doğrulanmış bir antlaşmayı insanın bile olsa hiçbir adam bozmaz ve üzerine katmaz.
16. Şimdi vaatler İbrahim'e ve onun tohumuna edildiler. Çok için gibi, Ve tohumlara, demez, ama bir için gibi, Ve senin tohumuna, diyor, bu da Mesih'tir.
17. Ve şunu derim ki, dört yüz otuz yıldan sonra gelen yasa, Allah tarafından Mesih'te önceden doğrulanmış antlaşmayı ortadan kaldıramaz ki, vaadi geçersiz kılsın.
18. Çünkü eğer miras yasadansa, artık vaatten değildir, ama Allah onu İbrahim'e vaatle bağışlamıştır.
19. Öyleyse yasanın hizmeti nedir? Kendisine vaat edilen tohum gelene dek, suçlardan dolayı eklendi; ve melekler aracılığıyla, bir aracı eliyle tayin edildi.
20. Şimdi aracı tek birinin aracısı değildir, ama Allah birdir.
21. Öyleyse yasa Allah'ın vaatlerine karşı mıdır? Allah korusun; çünkü eğer yaşam sağlayabilen yasa verilseydi, gerçekten doğruluk yasa ile olurdu.
22. Ama İsa Mesih imanıyla vaat iman edenlere verilsin diye, Yazı hepsini günah altında hapsetti.
23. Ama iman gelmeden önce, biz yasa altında saklandık, sonra açıklanacak olan imana kapatılmıştık.
24. Bunun için, imanla aklanalım diye, yasa bizi Mesih'e getirmek için eğiticimiz oldu.
25. Ama iman geldikten sonra, artık eğitici altında değiliz.
26. Çünkü hepiniz Mesih İsa'ya iman aracılığıyla Allah'ın çocuklarısınız.
27. Çünkü Mesih'in içine vaftiz edilenlerinizin hepsi Mesih'i giyindi.
28. Ne Yahudi ne Yunanlı var, ne kul ne özgür var, ne erkek ne dişi var; çünkü hepiniz Mesih İsa'da birsiniz.
29. Ve eğer siz Mesih'in iseniz, o zaman İbrahim'in tohumusunuz, ve vaade göre mirasçılarsınız.
