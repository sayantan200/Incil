1. Onun için Mesih'in bizi özgür kıldığı özgürlükte dimdik durun, ve tekrar kölelik boyunduruğuna tutulmayın.
2. İşte, ben Pavlus size diyorum ki, Eğer sünnet edilirseniz, Mesih'in size hiç yararı olmayacaktır.
3. Çünkü sünnet edilen her adama yine tanıklık ederim ki, tüm yasayı yapmaya borçludur.
4. Sizden hanginiz yasayla aklanmaktaysanız, Mesih size etkisiz oldu; inayetten düştünüz.
5. Çünkü biz Ruh aracılığıyla doğruluk umudunu imanla bekliyoruz.
6. Çünkü İsa Mesih'te ne sünnetlilik, ne de sünnetsizlik bir şeye yarar; ama sevgiyle işleyen iman.
7. İyi koşuyordunuz; gerçeğe itaat etmeyesiniz diye size kim engel oldu?
8. Bu kandırıcılık sizi çağırandan gelmiyor.
9. Azıcık maya tüm hamuru mayalar.
10. Rab'de size güvenim var ki, başka düşüncede olmayacaksınız; ama sizi karıştıran, kim olursa olsun, yargısını taşıyacaktır.
11. Ve ben, kardeşler, eğer hala sünnetlilik vaaz ediyorsam, niçin hala zulüm görüyorum? O zaman çarmıhın tökezi kaldırıldı.
12. Keşke sizi tedirgin edenler kesilmiş olsalar.
13. Çünkü, ey kardeşler, siz özgürlüğe çağrıldınız, ama özgürlüğü et bedene bir fırsat için kullanmayın, ama birbirinize sevgiyle hizmet edin.
14. Çünkü tüm yasa bir sözde, yani şunda yerine getirilir: Komşunu kendin gibi seveceksin.
15. Ama eğer birbirinizi ısırıyor ve yiyorsanız, sakının, birbiriniz tarafından telef edilmeyesiniz.
16. O zaman şunu söylüyorum: Ruh'ta yürüyün, ve et bedenin arzusunu yerine getirmeyeceksiniz.
17. Çünkü et beden Ruh'a karşı arzu eder, Ruh da et bedene karşı; ve bunlar birbirine karşıttır, öyle ki, istediğiniz şeyleri yapamazsınız.
18. Ama eğer Ruh'la yöneltiliyorsanız, yasa altında değilsiniz.
19. Şimdi et bedenin işleri açıktır, şunlardır: Zina, fuhuş, pislik, sefahat,
20. Putperestlik, büyücülük, nefret, uyuşmazlık, rekabetler, gazap, kavga, ayaklanmalar, yanlış fikirler,
21. Kıskançlıklar, cinayetler, sarhoşluklar, çümbüşler, ve bunlara benzeyen şeyler ki, size daha önce söylediğim gibi, size önceden söylüyorum, bu şeyleri yapanlar Allah'ın Krallığı'nı miras almayacaklar.
22. Ama Ruh'un meyvesi sevgi, sevinç, esenlik, tahammül, yumuşaklık, iyilik, iman,
23. Yumuşak huyluluk, zabıt nefistir; böyle şeylere karşı yasa yoktur.
24. Ve Mesih'in olanlar et bedeni, heves ve arzularıyla birlikte çarmıha gerdiler.
25. Eğer Ruh'la yaşıyorsak, Ruh'la da yürüyelim.
26. Birbirimizi kışkırtarak, birbirimizi kıskanarak boş yere övünenler olmayalım.
