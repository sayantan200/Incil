1. Bundan on dört yıl sonra, Titus'u da yanıma alıp Barnabas'la birlikte yine Yeruşalim'e çıktım.
2. Ve vahiy ile çıktım, ve Centiller arasında vaaz ettiğim o İncil'i onlara, ama bir suretle boş yere koşmayayım yahut koşmuş olmayayım diye, yalnız ileri gelenlere bildirdim.
3. Ama benimle birlikte bulunan Titus bile, Yunanlı olmasına karşın, sünnet edilmeye zorlanmadı.
4. Bu da bilinmeyerek içeriye getirilen sahte kardeşlerin sebebinden idi ki, bizi köleliğe getirsinler diye, İsa Mesih'te olan özgürlüğümüzü gözetlemek için gizlice girmişlerdi.
5. İncil gerçeği sizinle sürekli kalsın diye, onlara boyun eğmeye bir saat bile yer vermedik.
6. Ama bir şey olmak görünenlerden, (ne idilerse, benim eksiğim değil, Allah hiçbir adamın şahsını kabul etmez,) çünkü onurlu olmak görünenler bana bir şey katmadılar.
7. Ama tam tersine, Petrus'a sünnetlilik İncil'i olduğu gibi, bana sünnetsizlik İncil'i teslim edildiğini gördükleri zaman,
8. (Çünkü sünnetlilik elçiliği için Petrus'ta etkin olan, Centiller için bende de güçlüydü,)
9. Ve direkler olarak görünen Yakup, Kifas, ve Yuhanna bana verilen inayeti kestirince, biz milletlere, kendileri de sünnetliliğe gitsinler diye, bana ve Barnabas'a paydaşlık sağ ellerini verdiler.
10. Ancak istediler ki fakirleri analım; bunu ben de yapmaya çalıştım.
11. Ama Petrus Antakya'ya geldiği zaman, ona yüz yüze karşı geldim, çünkü azarlanmayı hak etti.
12. Çünkü Yakup'tan bazı kişiler gelmeden önce, Centiller'le yemekte bulunurdu, ama onlar geldikleri zaman, sünnetlilikten olanlardan korkmakla çekilip ayrıldı.
13. Ve öbür Yahudiler de onunla birlikte iki yüzlülük ettiler, öyle ki, Barnabas da onların iki yüzlülüğüne kapıldı.
14. Ama ben, onların İncil'in gerçeğine göre doğru yürümediklerini görünce, hepsinin önünde Petrus'a dedim ki, Eğer sen Yahudi iken Yahudiler gibi değil, ama Centiller gibi yaşıyorsan, niçin Centiller'i Yahudiler gibi yaşamaya zorluyorsun?
15. Biz doğuştan Yahudi olup Centiller'den günahkâr olmayarak,
16. Bir adamın yasa işleriyle değil, ama İsa Mesih'in imanıyla aklandığını bilmekle, yasa işleriyle değil, ama Mesih'in imanıyla aklanalım diye, biz de İsa Mesih'e iman ettik; çünkü hiçbir et beden yasa işleriyle aklanmayacaktır.
17. Ama eğer Mesih aracılığıyla aklanmayı ararken kendimiz günahkâr bulunursak, bunun için Mesih günahın hizmetkârı mıdır? Allah korusun.
18. Çünkü eğer bozduğum şeyleri yine yaparsam, ben kendimi suç işleyici ederim.
19. Çünkü, Allah'a yaşayayım diye, yasa aracılığıyla yasaya öldüm.
20. Mesih'le birlikte çarmıha gerildim, bununla birlikte yaşıyorum, ancak artık ben değil, ama Mesih bende yaşıyor, ve şimdi et bedende yaşadığım hayatı beni seven ve kendisini benim için teslim eden Allah'ın Oğlu'nun imanıyla yaşıyorum.
21. Allah'ın inayetini geçersiz saymıyorum; çünkü eğer doğruluk yasa aracılığıyla ise, o zaman Mesih boş yere ölmüştür.
