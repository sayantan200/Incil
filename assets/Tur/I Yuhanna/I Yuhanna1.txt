1. Başlangıçtan beri var olan, işittiğimiz, gözlerimizle gördüğümüz, baktığımız ve ellerimizin dokunduğu Yaşam Sözü hakkında;
2. (Çünkü yaşam açıkça göründü, ve biz onu gördük, ve tanıklık ediyoruz, ve Baba'yla birlikte olup bize görünmüş olan o sonsuz yaşamı size gösteriyoruz;)
3. Gördüğümüzü ve işittiğimizi size bildiriyoruz, öyle ki, sizin de bizimle paydaşlığınız olsun; ve gerçekten bizim paydaşlığımız Baba'yla ve O'nun Oğlu İsa Mesih'ledir.
4. Ve bu şeyleri size, sevinciniz tam olsun diye yazıyoruz.
5. O'ndan işittiğimiz ve size bildirdiğimiz haber de şudur: Allah ışıktır ve O'nda hiç karanlık yoktur.
6. Eğer O'nunla paydaşlığımız vardır diyor, ve karanlıkta yürüyorsak, yalan söylüyoruz, ve gerçeği uygulamıyoruz.
7. Ama, kendisi ışıkta olduğu gibi, biz de ışıkta yürürsek, birbirimizle paydaşlığımız olur, ve O'nun Oğlu İsa Mesih'in kanı bizi tüm günahtan temizler.
8. Günahımız yoktur dersek, kendi kendimizi aldatırız, ve içimizde gerçek olmaz.
9. Günahlarımızı itiraf edersek, günahlarımızı bize bağışlamak, ve bizi tüm haksızlıktan temizlemek için O sadık ve adildir.
10. Günah işlemedik dersek, O'nu yalancı çıkarırız, ve içimizde O'nun sözü olmaz.
