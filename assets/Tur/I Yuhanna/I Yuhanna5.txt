1. Her kim İsa'nın Mesih olduğuna iman ederse Allah'tan doğmuştur; ve tevlit edeni seven herkes onun tarafından tevlit edileni de sever.
2. Allah'ı sevdiğimiz ve O'nun emirlerini tuttuğumuz zaman, bununla biliriz ki, Allah'ın çocuklarını severiz.
3. Çünkü Allah'ın sevgisi şudur: O'nun emirlerini tutalım; ve O'nun emirleri ağır değildir.
4. Çünkü Allah'tan her ne doğmuşsa dünyayı yener; ve dünyayı yenen zafer budur, yani, imanımızdır.
5. İsa'nın Allah'ın Oğlu olduğuna iman edenden başka dünyayı yenen kimdir?
6. Su ve kanla, yalnız suyla değil, ama suyla ve kanla gelmiş olan budur, yani İsa Mesih'tir. Ve tanıklık eden Ruh'tur, çünkü Ruh gerçektir.
7. Çünkü gökte tanıklık edenler üçtür, Baba, Söz, ve Kutsal Ruh; ve bunların üçü birdir.
8. Ve yerde tanıklık edenler üçtür, Ruh, ve su, ve kan; bunların üçü de birde uyumludur.
9. Eğer insanların tanıklığını kabul edersek, Allah'ın tanıklığı daha üstündür; çünkü bu, Allah'ın tanıklığıdır, kendi Oğlu'yla ilgili olarak yaptığı tanıklıktır.
10. Allah'ın Oğlu'na iman eden, kendisinde o tanıklığa sahiptir. Allah'a inanmayan O'nu yalancı çıkarmış olur; çünkü Allah'ın Oğlu'yla ilgili olarak yaptığı tanıklığa inanmamıştır.
11. Ve tanıklık şudur: Allah bize sonsuz yaşam verdi, ve bu yaşam O'nun Oğlu'ndadır.
12. Kendisinde Oğul bulunanda yaşam vardır; ve kendisinde Allah'ın Oğlu bulunmayanda yaşam yoktur.
13. Ben bu şeyleri Allah'ın Oğlu'nun adına iman eden sizlere yazdım; öyle ki, sonsuz yaşama sahip olduğunuzu bilesiniz, ve Allah'ın Oğlu'nun adına iman edesiniz.
14. Ve O'nda sahip olduğumuz güven şudur: O'nun isteğine göre bir şey dilersek, bizi dinler.
15. Ve her ne dilersek bizi dinlediğini bilirsek, O'ndan dilediğimiz şeylere sahip olduğumuzu da biliriz.
16. Eğer bir adam kardeşinin ölüme olmayan bir günah işlediğini görürse, dileyecek, ve ölüme olmayan günah işleyenler için ona yaşam verecektir. Ölüme günah vardır; bunun için dua etsin demiyorum.
17. Her haksızlık günahtır; ve ölüme olmayan günah vardır.
18. Biliyoruz ki, Allah'tan her kim doğmuşsa günah işlemez; ama Allah tarafından tevlit edilen kendini tutar, ve şerir ona dokunmaz.
19. Ve biliyoruz ki, biz Allah'tanız, ve tüm dünya şerde yatar.
20. Ve biliyoruz ki, Allah'ın Oğlu gelmiş ve gerçek Olan'ı bilmemiz için bize anlayış vermiştir, ve biz gerçek Olan'da, yani O'nun Oğlu İsa Mesih'teyiz. Gerçek Allah ve sonsuz yaşam budur.
21. Ey küçük çocuklar, kendinizi putlardan koruyun. Âmin.
