1. Ey sevgili kardeşler, her ruha inanmayın, ama Allah'tan mıdır diye, ruhları deneyin; çünkü birçok sahte peygamber dünyaya çıkmış bulunuyor.
2. Allah'ın Ruhu'nu şununla bilirsiniz: İsa Mesih'in et bedende geldiğini ikrar eden her ruh Allah'tandır;
3. Ve İsa Mesih'in et bedende geldiğini ikrar etmeyen hiçbir ruh Allah'tan değildir; ve antimesihin ruhu budur, onun geleceğini duydunuz; ve zaten şimdiden dünyadadır.
4. Küçük çocuklar, siz Allah'tansınız, ve onları yendiniz; çünkü sizde olan, dünyada olandan daha büyüktür.
5. Bunlar dünyadandır, bu nedenle dünyadan konuşurlar, ve dünya onları dinler.
6. Biz Allah'tanız; Allah'ı bilen bizi dinler, Allah'tan olmayan bizi dinlemez. Gerçek ruhunu ve yalan ruhunu bundan biliriz.
7. Ey sevgili kardeşler, birbirimizi sevelim; çünkü sevgi Allah'tandır; ve seven herkes Allah'tan doğmuştur, ve Allah'ı bilir.
8. Sevmeyen kişi Allah'ı bilmez; çünkü Allah sevgidir.
9. Allah'ın bize sevgisi şununla belirgin oldu, çünkü Allah, O'nun aracılığıyla yaşayalım diye, tek tevlit edilen Oğlu'nu dünyaya gönderdi.
10. Sevgi bundadır, Allah'ı biz sevmiş değildik, ama O bizi sevdi, ve Oğlu'nu günahlarımız için bağışlamalık olmak üzere gönderdi.
11. Ey sevgili kardeşler, eğer Allah bizi böylesine sevdiyse, bizim de birbirimizi sevmemiz gerekir.
12. Hiçbir adam hiçbir zaman Allah'ı görmüş değildir. Birbirimizi seversek, Allah bizde kalır ve O'nun sevgisi bizde yetkinleşmiş olur.
13. Bizim O'nda kaldığımızı, O'nun da bizde kaldığını bununla biliriz, çünkü bize kendi Ruhu'ndan vermiştir.
14. Ve biz gördük ve tanıklık ediyoruz ki Baba, Oğlu'nu dünyanın Kurtarıcısı olmak üzere gönderdi.
15. Her kim İsa Allah'ın Oğlu'dur diye ikrar ederse, Allah onda kalır, o da Allah'ta.
16. Ve Allah'ın bize olan sevgisini bildik ve buna inandık. Allah sevgidir; ve sevgide kalan Allah'ta kalır, Allah da onda.
17. Yargı gününde cesaretimiz olsun diye, sevgimiz bunda yetkin kılınmıştır; çünkü O nasılsa, biz de bu dünyada öyleyiz.
18. Sevgide korku yoktur; ama yetkin sevgi korkuyu dışarı atar; çünkü korkuda işkence var. Korkan kişi, sevgide yetkin kılınmış değildir.
19. Biz O'nu seviyoruz, çünkü önce O bizi sevdi.
20. Eğer bir adam, Allah'ı seviyorum, der ve kardeşinden nefret ederse, yalancıdır; çünkü görmüş olduğu kardeşini sevmeyen, görmemiş olduğu Allah'ı nasıl sevebilir?
21. Ve O'nun tarafından, Allah'ı seven, kardeşini de sevsin, diye bu emrimiz vardır.
