VE Davut, Saul evinden hâlâ hayatta olan kimse var mı? dedi, Yonatan'ın hatırı için ona lütuf göstereyim.
2 Ve Saul evinin bir kulu vardı, ve adı Ziba'ydı, ve onu Davut'un yanına çağır-dılar; ve kral ona, Ziba sen misin? dedi. Ve o, Kulun odur, dedi.
3 Ve kral, Saul evinden hiç kimse kalmadı mı ki, ona Allah'ın lütfunu gös-tereyim? dedi. Ve Ziba krala, Yonatan'ın daha bir oğlu var, dedi, ayakları sakattır.
4 Ve kral ona, O nerededir? dedi. Ve Ziba krala, İşte, dedi, o Lodebar'da Ammiel oğlu Makir'in evindedir.
5 O zaman Kral Davut gönderip Lodebar'dan, Ammiel oğlu Makir'in evinden onu getirtti.
6 Şimdi Saul oğlu Yonatan oğlu Mefi-boşet Davut'a gelince, yüz üstü düşüp kapandı; ve Davut, Mefiboşet! dedi. Ve o, İşte, ben kulun! dedi.
7 Ve Davut ona, Korkma, dedi; çünkü baban Yonatan'ın hatırı için mutlaka sana lütuf göstereceğim, ve baban Saul'un tüm toprağını sana geri vereceğim; ve sen daima benim soframda ekmek yiyeceksin.
8 Ve o eğilip dedi ki, Kulun neyim ki, benim gibi ölü bir köpeğe yüzünü çeviresin?
9 O zaman kral, Saul'un hizmetçisi Ziba'yı çağırıp ona, Evvelce Saul'un ve tüm evinin malı olan her şeyi senin efendinin oğluna verdim, dedi.
10 Bunun için sen, ve oğulların, ve kulların onun için toprağı işleyeceksiniz, ve ürünü getireceksin ki, efendinin oğlu-nun yiyecek ekmeği olsun; ama efen-dinin oğlu Mefiboşet daima benim soframda ekmek yiyecek. Ve Ziba'nın on beş oğlu ve yirmi kulu vardı.
11 O zaman Ziba krala, Kulun, efendim kralın kuluna emrettiği her şeye göre yapacaktır, dedi. Ve kral, Mefiboşet ise, dedi, kralın oğullarından biri gibi soframda yiyecektir.
12 Ve Mefiboşet'in küçük bir oğlu vardı, ve adı Mika'ydı. Ve Ziba'nın evinde otu-ranların hepsi Mefiboşet'in kullarıydı.
13 Böylece Mefiboşet Yeruşalim'de oturdu; çünkü daima kralın sofrasında yiyordu; ve o iki ayağından topaldı.
