VE Davut yanında olan halkı saydı, ve üzerlerine binbaşılar ve yüzbaşılar koydu.
2 Ve Davut halkı, üçte biri Yoab'ın eli altında, ve üçte biri Yoab'ın kardeşi Zeruya oğlu Abişay'ın eli altında, ve üçte biri Gatî İttay'ın eli altında olarak gönderdi. Ve kral halka, Mutlaka ben de sizinle beraber çıkacağım, dedi.
3 Ama halk, Çıkmayacaksın, dedi; çünkü biz kaçarsak, bize aldırmazlar; eğer yarımız bile ölürsek, bize aldırmazlar; ama sen bizim on binimiz gibisin; ve şimdi şehirden bize yardım etmeye hazır olman daha iyidir.
4 Ve kral onlara, Gözünüzde iyi olanı yaparım, dedi. Ve kral kapının yanında durdu, ve tüm halk yüzlerle ve binlerle çıktılar.
5 Ve kral Yoab'a, ve Abişay'a, ve İttay'a emredip, Benim hatırım için o gence, Abşalom'a yumuşak davranın, dedi. Ve kral Abşalom hakkında reislerin hepsine emrederken tüm halk işitti.
6 Böylece halk kıra, İsrail'e karşı çıktı; ve savaş Efraim ormanında oldu.
7 Ve İsrail halkı orada Davut'un kulları önünde bozuldu, ve o gün orada büyük bir kırım oldu, yirmi bin kişi.
8 Ve orada savaş tüm ülke üzerine yayıldı; ve o gün kılıcın yediğinden fazlasını orman yedi.
9 Ve Abşalom Davut'un kullarına rast geldi. Ve Abşalom katıra binmişti, ve katır büyük bir meşe ağacının sık dalları altına girdi, ve Abşalom başından meşe ağacına tutuldu, ve gökle yer arasında asılı kaldı; ve altındaki katır geçip gitti.
10 Ve bir adam görüp Yoab'a bildirdi; ve, İşte, Abşalom'u bir meşe ağacında asılı gördüm, dedi.
11 Ve Yoab kendisine bildiren adama dedi ki, Ve, işte, sen gördün de niçin onu orada yere vurmadın? ve sana on parça gümüş ve bir kuşak vermek bana düşerdi.
12 Ve adam Yoab'a, Avucuma bin parça gümüş alsam bile kralın oğluna elimi uzatmam, dedi; çünkü sana ve Abişay'a ve İttay'a, Sakının o gence, Abşalom'a, kimse dokunmasın, diye kralın emret-tiğini kulaklarımızla işittik.
13 Yoksa canıma karşı hileyle davransaydım (ve hiçbir şey krala gizli kalmaz), sen kendin de bana karşı dururdun.
14 O zaman Yoab, Böyle seninle vakit kaybedemem, dedi. Ve eline üç kargı aldı, ve Abşalom meşe ağacının içinde henüz sağken onları onun yüreğine sapladı.
15 Ve Yoab'ın silahlarını taşıyan on genç adam Abşalom'un etrafını alıp, onu vurdular ve öldürdüler.
16 Ve Yoab boru çaldı, ve halk İsrail'in ardını kovalamaktan döndü; çünkü Yoab halkı esirgedi.
17 Ve Abşalom'u aldılar, ve onu orman-daki büyük çukura attılar, ve üzerine çok büyük bir taş yığını yaptılar; ve tüm İsrail, herkes kendi çadırına kaçtı.
18 Şimdi Abşalom daha sağken, Kral Vadisi'nde olan direği almış ve kendisi için dikmişti; çünkü, Adımı hatırlatacak oğlum yoktur, dedi; ve direğe kendi adını koydu; ve bugüne dek ona Abşalom'un abidesi denilir.
19 O zaman Zadok oğlu Ahimaaz, Şimdi RAB kralın hakkını düşmanlarının elinden aldığını koşup ona müjdele-yeyim, dedi.
20 Ve Yoab ona, Bugün sen müjdeci olmayacaksın, dedi, ama başka bir gün müjdelersin; ama bugün müjdelemeye-ceksin, çünkü kralın oğlu ölmüştür.
21 O zaman Yoab Kuşi'ye, Git, dedi, gördüğünü krala bildir. Ve Kuşi Yoab'a eğildi, ve koştu.
22 O zaman Zadok oğlu Ahimaaz yine Yoab'a, Ne olursa olsun, sana yalva-rırım, dedi, ben de Kuşi'nin ardından koşayım. Ve Yoab, Senin için faydalı bir müjde yokken sen niçin koşasın, oğlum? dedi.
23 Ama ne olursa olsun koşayım, dedi. Ve o ona, Koş, dedi. O zaman Ahimaaz havza yolundan koşup Kuşi'yi geçti.
24 Ve Davut iki kapı arasında oturu-yordu; ve nöbetçi kapının damına, duvara çıktı, ve gözlerini kaldırıp baktı, ve, işte, bir adam tek başına koşuyordu.
25 Ve nöbetçi çağırıp krala bildirdi. Ve kral, Eğer tek başınaysa, dedi, ağzında müjde vardır. Ve adam gittikçe yaklaşı-yordu.
26 Ve nöbetçi koşan başka bir adam gördü; ve nöbetçi kapıcıya bağırıp, İşte, tek başına koşan bir adam, dedi. Ve kral, O da müjdecidir, dedi.
27 Ve nöbetçi, Birincinin koşmasına bakıyorum, dedi, Zadok oğlu Ahimaaz'ın koşmasına benziyor. Ve kral, O iyi adamdır, dedi, ve iyi müjdeyle geliyor.
28 Ve Ahimaaz bağırıp krala, Esenlik, dedi. Ve krala eğilip yüz üstü yere kapandı, ve dedi ki, Allahım RAB kutlu olsun, efendim krala karşı el kaldıran adamları teslim etti.
29 Ve kral, O genç, Abşalom, esenlikte mi? dedi. Ve Ahimaaz, Yoab kralın kulunu, ve bu kulunu gönderdiği zaman büyük bir kargaşalık gördüm, dedi, ama ne olduğunu anlamadım.
30 Ve kral, Bir yana çekil de burada dur, dedi. Ve o çekilip durdu.
31 Ve, işte, Kuşi geldi; ve Kuşi, Efendim krala müjde, dedi; çünkü RAB sana karşı tüm ayaklananların elinden bugün senin hakkını aldı.
32 Ve kral Kuşi'ye, O genç, Abşalom, esenlikte mi? dedi. Ve Kuşi, Efendim kralın düşmanları, ve kötülük için sana karşı ayaklananların hepsi o genç gibi olsunlar, dedi.
33 Ve kral heyecanından titreyerek kapı üzerindeki odaya çıktı, ve ağladı; ve giderken şöyle diyordu: Oğlum Abşalom, oğlum, oğlum Abşalom! keşke senin yerine ben ölseydim, ey Abşalom, oğlum, oğlum!
