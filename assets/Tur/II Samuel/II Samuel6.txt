YİNE Davut İsrail'de yeniden tüm seçme adamları topladı, otuz bin kişi.
2 Ve Davut kalktı, ve adı, keruvimler üzerinde oturan ordular RABBİ'nin adıyla çağrılan Allah'ın Sandığı'nı Yahuda'nın Baalesi'nden çıkarmak için, yanındaki tüm halkla oraya gitti.
3 Ve Allah'ın Sandığı'nı yeni bir arabaya koydular, ve onu Gibeah'da olan Abina-dab'ın evinden kaldırdılar; ve Abina-dab'ın oğulları Uzza ve Ahyo yeni arabayı sürüyordu.
4 Ve Allah'ın Sandığı'yla beraber onu Gibeah'da olan Abinadab'ın evinden kal-dırdılar; ve Ahyo sandığın önünde yürü-yordu.
5 Ve Davut'la tüm İsrail evi, ak çam ağacından her çeşit çalgılarla, ve çenk-lerle ve santurlarla, ve tefler, ve çıngıraklar ve zillerle RAB'bin önünde oynuyorlardı.
6 Ve Nakon'un harman yerine gelince, Uzza Allah'ın Sandığı'na elini uzatıp tut-tu; çünkü öküzler onu sarstı.
7 Ve Uzza'ya karşı RAB'bin öfkesi alev-lendi; ve hatası yüzünden Allah onu ora-da vurdu; ve orada Allah'ın Sandığı yanında öldü.
8 Ve Davut öfkelendi, çünkü RAB Uzza'yı vurmuştu; ve bugüne dek o yere Perez-uzza der.
9 Ve Davut o gün RAB'den korkup dedi ki, RAB'bin Sandığı yanıma nasıl gele-cek?
10 Böylece Davut RAB'bin Sandığı'nı yanına, Davut Şehri'ne taşımak iste-medi; ve Davut onu Gatî Obed-edom'un evine saptırdı.
11 Ve RAB'bin Sandığı üç ay Gatî Obede-dom'un evinde kaldı; ve RAB Obed-edom'u, ve tüm evini kutsadı.
12 Ve Kral Davut'a, RAB Obed-edom'un evini, ve ona ait olanların hepsini Allah'ın Sandığı'ndan ötürü kutsadı, diye bildirildi. Ve Davut gidip Obed-edom'un evinden Allah'ın Sandığı'nı Davut Şehri'ne sevinçle çıkardı.
13 Ve öyle oldu ki, RAB'bin Sandığı'nı taşıyanlar altı adım yürüyünce, o öküzler ve besili buzağılar kurban etti.
14 Ve Davut RAB'bin önünde tüm kuvvetiyle raksediyordu; ve Davut keten efod kuşanmıştı.
15 Böylece Davut'la tüm İsrail evi RAB'bin Sandığı'nı bağırışlarla, ve boru sesiyle çıkarıyorlardı.
16 Ve RAB'bin Sandığı Davut Şehri'ne gelirken, Saul'un kızı Mikal pencereden baktı, ve Kral Davut'u RAB'bin önünde sıçrayıp raksederek gördü; ve yüreğinde onu hor gördü.
17 Ve RAB'bin Sandığı'nı içeri getir-diler, ve onun için Davut'un kurmuş olduğu çadırın ortasındaki yerine onu koydular; ve Davut RAB'bin önünde yak-malık sunularla esenlik sunuları sundu.
18 Ve Davut yakmalık sunuları ve esen-lik sunularını sunmayı bitirdiği zaman, ordular RABBİ'nin adıyla halkı kutsadı.
19 Ve tüm halka, yani tüm İsrail top-luluğuna, erkek ve kadın herkese bir somun ekmek, ve bir parça et, ve bir kuru üzüm pidesi dağıttı. Böylece tüm halk, herkes evine gitti.
20 O zaman Davut kendi ev halkını kutsamak için döndü. Ve Saul'un kızı Mikal Davut'u karşılamak için çıkıp dedi ki, Bugün kullarının cariyeleri önünde ancak bayağı adamlardan birinin utan-madan soyunması gibi soyunan İsrail Kralı, bugün ne şerefliydi!
21 Ve Davut Mikal'a dedi ki, RAB'bin halkı üzerine, İsrail üzerine beni hüküm-dar koymak için babanın yerine, ve onun tüm ev halkı yerine beni seçmiş olan RAB'bin önündeydi; bunun için RAB'bin önünde oynayacağım.
22 Ve bundan ziyade alçalacağım, ve kendi gözümde alçak olacağım; ve söylediğin cariyeler tarafından hürmet edileceğim.
23 Bunun için Saul'un kızı Mikal'ın ölümü gününe dek çocuğu olmadı.
