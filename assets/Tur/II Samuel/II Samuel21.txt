O ZAMAN Davut'un günlerinde arka arkaya üç yıl kıtlık oldu; ve Davut RAB'den sordu. Ve RAB, Saul'un yüzün-den, ve kanlı evinin yüzündendir, dedi, çünkü Gibeonîler'i öldürdü.
2 Ve kral Gibeonîler'i çağırıp onlara söyledi (şimdi Gibeonîler İsrail çocuklarından değildiler, ama Amorîler'in artakalanlarındandılar; ve İsrail çocukları onlara ant içmişlerdi; ve Saul İsrail ve Yahuda çocukları uğruna gayretinden ötürü onları vurmaya çalışmıştı);
3 Bunun için Davut Gibeonîler'e, Sizin için ne yapayım? dedi, ve neyle kefaret edeyim ki, RAB'bin mirasını kutsayası-nız?
4 Ve Gibeonîler ona, Saul'la ve onun eviyle işimiz gümüş ve altın değildir, dediler; ve İsrail'de adam öldürmek de bize düşmez. Ve o, Siz ne derseniz size onu yaparım, dedi.
5 Ve krala dediler ki, Bizi bitiren, ve biz helak olup tüm İsrail sınırlarında kalmayalım diye bize karşı tertipler kuran adamın oğullarından yedi kişi bize verilsin,
6 Ve RAB'bin seçmiş olduğu Saul'un Gibeası'nda RAB için onları asalım. Ve kral, Ben onları veririm, dedi.
7 Ama Davut'la Saul oğlu Yonatan ara-sında, kendileri arasında RAB'bin andı olduğu için, kral Saul oğlu Yonatan'ın oğlu Mefiboşet'i esirgedi.
8 Ama Ayya'nın kızı Ritspa'nın Saul'a doğurduğu iki oğlunu, Armoni'yi ve Mefi-boşet'i, ve Saul'un kızı Mikal'ın Meholaî Barzillay oğlu Adriel için yetiştirmiş olduğu beş oğlunu kral aldı;
9 Ve onları Gibeonîler'in eline verdi, ve onları tepede RAB'bin önünde astılar, ve yedisi birlikte düştüler. Ve onlar biçim günlerinde, ilk günlerde, arpa biçiminin başlangıcında öldürüldüler.
10 Ve Ayya'nın kızı Ritspa çul aldı, ve onu kendisi için kayaya serdi; biçimin başlangıcından onların üzerine gökten su dökülünceye kadar, gündüzleri hava kuşlarını, ve geceleri kır hayvanlarını onların üzerine gelmeye bırakmadı.
11 Ve Saul'un cariyesi Ayya'nın kızı Ritspa'nın yaptığı şey Davut'a bildirildi.
12 Ve Davut gidip Saul'un kemiklerini ve oğlu Yonatan'ın kemiklerini Yabeş-gilead adamlarından aldı; Filistliler'in Gilboa'da Saul'u vurdukları gün, Filist-liler'in onları asmış oldukları Beyt-şan meydanından onları bu adamlar çalmış-lardı:
13 Ve Saul'un kemikleriyle oğlu Yonata-n'ın kemiklerini oradan çıkardı; ve asıl-mış olanların kemiklerini topladılar.
14 Ve Saul'un ve oğlu Yonatan'ın kemiklerini Benyamin ülkesinde Zela'da, babası Kiş'in mezarına gömdüler; ve kralın emrettiği her şeyi yaptılar. Ve bundan sonra Allah ülke için duaları kabul etti.
15 Üstelik yine Filistliler'in İsrail'le cengi oldu; ve Davut, ve kendisiyle beraber kulları indiler, ve Filistliler'e karşı savaştılar. Ve Davut yorgun düştü;
16 Devin oğullarından İşbibenob Davut'u öldürmeyi düşündü, ve mızrağının ağır-lığı üç yüz şekel tunçtu, ve yeni bir kılıç kuşanmıştı.
17 Ama Zeruya oğlu Abişay Davut'a yar-dım edip Filistli'yi vurdu, ve onu öldürdü. O zaman Davut'un adamları ona ant içtiler ve, Bizimle beraber artık cenge çıkmayacaksın ki, İsrail'in ışığını söndür-meyesin, dediler.
18 Ve bundan sonra vaki oldu ki, yine Filistliler'le Gob'da cenk oldu; o zaman Huşaî Sibbekay devin oğullarından Saf'ı öldürdü.
19 Ve yine Filistliler'le Gob'da cenk oldu; ve Beyt-lehemî Yaare-oregim oğlu Elha-nan Gitî Golyat'ın kardeşini öldürdü, onun mızrağının sapı çulha merteği gibiydi.
20 Ve yine Gat'ta savaş oldu, orada uzun boylu bir adam vardı, ve ellerinin parmaklarıyla ayaklarının parmakları altışar altışar, sayıca yirmi dörttü; o da deve doğmuştu.
21 Ve İsrail'e meydan okuyunca, Davut'un kardeşi Şimei'nin oğlu Yonatan onu öldürdü.
22 Bu dört kişi Gat'ta deve doğmuştular, ve Davut'un eliyle, ve kullarının eliyle düştüler.
