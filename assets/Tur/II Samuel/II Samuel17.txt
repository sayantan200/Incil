ÜSTELİK Ahitofel Abşalom'a, Şimdi on iki bin kişi seçeyim, dedi, ve kalkayım, bu gece Davut'un ardını kovalayayım;
2 Ve o yorgun ve elleri zayıfken üzerine varırım, ve onu korkuturum; ve yanında olan tüm halk kaçar; ve yalnız kralı vururum;
3 Ve tüm halkı sana geri getiririm; ara-dığın adam tüm halkın dönmesi gibidir; böylece tüm halk esenlikte olur.
4 Ve bu söz Abşalom'un, ve tüm İsrail ihtiyarlarının çok hoşuna gitti.
5 O zaman Abşalom, Şimdi Arkî Huşay'ı da çağır, dedi, onun diyeceğini de din-leyelim.
6 Ve Huşay Abşalom'a geldi, ve Abşa-lom ona söyleyip, Ahitofel böyle söyledi, dedi; onun sözünü yapalım mı? değilse, sen söyle.
7 Ve Huşay Abşalom'a, Ahitofel'in bu kez verdiği öğüt iyi değil, dedi.
8 Çünkü, dedi Huşay, Biliyorsun ki, baban ve adamları güçlü adamlardır, ve kırda yavrularından edilen ayı gibi can-ları yanmış adamlardır; ve baban savaş adamıdır, ve halkla bir arada gecelemez.
9 İşte, şimdi o çukurlardan birinde, ya da başka bir yerde gizlenmiştir; ve vaki olacak ki, başlangıçta bunlardan düşen-ler olunca her işiten, Abşalom'un ardınca giden halk arasında kırım var, diyecek.
10 Ve yüreği aslan yüreği gibi olan yiğit de tamamen eriyecektir; çünkü tüm İsrail biliyor ki, baban güçlü adamdır, ve onunla beraber olanlar yiğit adamlardır.
11 Onun için ben şöyle öğüt veririm: Dan'dan Beer-şeba'ya kadar tüm İsrail, çoklukça deniz kenarındaki kum gibi, senin yanına toplansın; ve sen kendin cenge gidersin.
12 Böylece bulunacağı yerlerden birinde onun üzerine geleceğiz, ve yere çiy düşer gibi onun üzerine düşeceğiz; ve kendisinden ve onunla beraber olan adamlardan biri bile bırakılmayacak.
13 Üstelik eğer bir şehre çekilmişse, o zaman tüm İsrail o şehre ipler getirecekler, ve yerinde ufak bir taş bulunmayıncaya kadar onu ırmağa çekeceğiz.
14 Ve Abşalom'la tüm İsrail adamları, Arkî Huşay'ın öğüdü Ahitofel'in öğüdün-den iyidir, dediler. Çünkü RAB Abşa-lom'un üzerine kötülük getirsin diye Ahitofel'in iyi öğüdünü bozmayı RAB tertiplemişti.
15 O zaman Huşay Zadok ve Abiatar kâhinlere, Ahitofel Abşalom'a ve İsrail ihtiyarlarına böyle öğüt verdi, dedi; ben de şöyle öğüt verdim.
16 Şimdi bunun için çabuk gönderin, ve Davut'a bildirip deyin ki, Bu geceyi çölün geçitlerinde geçirme, ama mutlaka geç; yoksa kral, ve kendisiyle beraber olan tüm halk yutulacaktır.
17 Şimdi Yonatan'la Ahimaaz En-rogel'de duruyorlardı; çünkü şehre girip görünmeleri olamazdı; ve bir hizmetçi kız gidip onlara bildirdi, onlar da krala bildirdiler.
18 Yine de bir genç onları görüp Abşalom'a bildirdi; ve onların ikisi çabuk gittiler, ve Bahurim'de bir adamın evine girdiler, ve onun avlusunda bir kuyusu vardı; ve onun içine indiler.
19 Ve kadın bir örtü alıp kuyunun ağzına yaydı, ve onun üzerine bulgur serdi, ve bir şey bilinmedi.
20 Ve Abşalom'un kulları eve, kadının yanına gelip, Ahimaaz ve Yonatan nerede? dediler. Ve kadın onlara, Su arkını geçtiler, dedi. Ve onlar araştırdılar, ve bulamayınca Yeruşalim'e döndüler.
21 Ve onlar gittikten sonra vaki oldu ki, bunlar kuyudan çıktılar, ve gidip kral Davut'a bildirdiler; ve Davut'a, Kalkın, dediler, ve suya çabuk geçin; çünkü Ahitofel size karşı böyle öğüt verdi.
22 O zaman Davut, ve yanında olan tüm halk kalktılar, ve Ürdün'ü geçtiler; sabah ağarıncaya kadar Ürdün'ü geçmemiş bir adam bile kalmadı.
23 Ve Ahitofel kendi öğüdüne göre yapılmadığını görunce, eşeğine palan vurdu, ve kalkıp şehrine, evine gitti, ve evinin işini tertipledikten sonra kendini astı; ve öldü, ve babasının mezarına gömüldü.
24 O zaman Davut Mahanaim'e geldi. Ve Abşalom, kendisi ve yanında olan tüm İsrail adamları Ürdün'ü geçtiler.
25 Ve Abşalom Yoab'ın yerine Ama-sa'yı ordunun başına koydu. Ve Amasa İsrailî İtra adında bir adamın oğluydu, ve o Yoab'ın annesi Zeruya'nın kızkardeşi ve Nahaş'ın kızı olan Abigal'ın yanına girmişti.
26 Böylece İsrail'le Abşalom Gilead ülkesinde ordugâh kurdular.
27 Ve vaki oldu ki, Davut Mahanaim'e geldiği zaman, Ammon çocuklarının Rabbası'ndan Nahaş oğlu Şobi, ve Lodebar'dan Ammiel oğlu Makir, ve Rogelim'den Gileadlı Barzillay,
28 Döşekler, ve leğenler, ve çömlekler, ve Davut'la yanında olan halk yesin diye buğday, ve arpa, ve un, ve kavrulmuş buğday, ve bakla, ve mercimek, ve kavrulmuş nohut,
29 Ve bal, ve tereyağı, ve koyunlar, ve inek peyniri getirdiler; çünkü, Halk çölde acıkmış, yorulmuş ve susamıştır, dediler.
