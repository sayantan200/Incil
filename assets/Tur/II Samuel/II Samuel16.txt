VE Davut yokuşun başını biraz ge-çince, işte, Mefiboşet'in hizmetçisi Ziba, iki yüz ekmek, ve yüz salkım kuru üzüm, ve yüz yaz yemişi, ve bir tulum şarap yüklü bir çift semerli eşekle onu karşıladı.
2 Ve kral Ziba'ya, Bunları ne yapacak-sın? dedi. Ve Ziba, Eşekler kralın ev halkının binmesi için, dedi; ve ekmekle yaz yemişi uşakların yemesi için; ve şarap çölde yorgunların içmesi içindir.
3 Ve kral, Ya efendinin oğlu nerede? dedi. Ve Ziba krala, İşte, dedi, Yeruşa-lim'de kaldı; çünkü, Bugün İsrail evi babamın krallığını bana geri verecektir, dedi.
4 O zaman kral Ziba'ya, İşte, dedi, Mefiboşet'in her şeyi senindir. Ve Ziba, Efendim kral, dedi, niyaz ederim ki senin gözünde lütuf bulayım.
5 Ve Kral Davut Bahurim'e gelince, işte, oradan Saul evinin boyundan bir adam çıktı, ve onun adı Gera oğlu Şi-mei'ydi; çıktı, ve çıkarken lanet ediyordu.
6 Ve Davut'a, ve Kral Davut'un tüm kullarına taş atıyordu; ve tüm halk ve tüm yiğitler Davut'un sağında ve solun-daydılar.
7 Ve Şimei lanet ederken şöyle diyordu: Çık, çık, sen kanlı adam, ve sen Belial adamı;
8 Yerine kral olduğun Saul evinin tüm kanını, RAB senin üzerine döndürdü; ve RAB krallığı oğlun Abşalom'un eline verdi; ve, işte, kendi kötülüğünde tutul-dun, çünkü sen kanlı adamsın.
9 O zaman Zeruya oğlu Abişay krala, Niçin bu ölü köpek efendim krala lanet okusun? dedi, sana yalvarırım, geçeyim, ve onun başını uçurayım.
10 Ve kral, Siz Zeruya oğulları, dedi, benden size ne? böylece lanet okusun; çünkü RAB, Davut'a lanet oku, dedi, öy-leyse kim, Niçin böyle yaptın, diyecek?
11 Ve Davut Abişay'a ve tüm kullarına, İşte, dedi, benim sulbümden olan oğlum benim canımı almak isterken, şimdi bu Benyaminî daha fazlasını yapmaz mı? onu bırakın da lanet okusun; çünkü RAB ona emretmiştir.
12 Belki RAB bana edilen haksızlığa bakar da, bugün onun okuduğu lanetler yerine RAB bana iyilikle öder.
13 Ve Davut'la adamları yolda giderken; Şimei onun karşısında, tepenin yama-cında gidiyordu, ve giderken lanet ediyor, ve ona taş atıyor, ve toprak atıyordu.
14 Ve kralla yanında olan tüm halk yorgun vardılar; ve orada dinlendiler.
15 Ve Abşalom ile tüm halk, İsrail adamları, Yeruşalim'e geldiler, ve Ahitofel onunla beraberdi.
16 Ve vaki oldu ki, Davut'un dostu Arkî Huşay Abşalom'un yanına geldi ve Huşay Abşalom'a, Yaşasın kral! Yaşasın kral! dedi.
17 Ve Abşalom Huşay'a, Dostuna iyiliğin bu mudur? dedi; niçin dostunla beraber gitmedin?
18 Ve Huşay Abşalom'a, Hayır, dedi; ama RAB'bin, ve bu halkın, ve tüm İsrail adamlarının seçtiği adamın olacağım, ve onunla kalacağım.
19 Ve yine, ben kime hizmet edeceğim? onun oğlunun önünde hizmet etmeyecek miyim? babanın önünde nasıl hizmet ettiysem, senin önünde de öyle olacağım.
20 O zaman Abşalom Ahitofel'e, Ne yapalım diye öğüdünüzü verin, dedi.
21 Ve Ahitofel Abşalom'a, Evi beklemek için babanın bıraktığı cariyelerin yanına gir, dedi; ve babana iğrenç olduğunu tüm İsrail işitecek; ve seninle beraber olanların hepsinin elleri kuvvetlenecektir.
22 Böylece damın üzerine Abşalom için çadır kurdular; ve tüm İsrail'in gözü önünde Abşalom babasının cariyeleri yanına girdi.
23 Ve o günlerde Ahitofel'in verdiği öğüt Allah'ın sözünü soran bir adamınki gibi-ydi; Ahitofel'in her öğüdü Davut için de Abşalom için de böyleydi.
