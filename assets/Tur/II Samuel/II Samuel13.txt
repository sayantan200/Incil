VE bundan sonra vaki oldu ki, Davut'un oğlu Abşalom'un güzel bir kızkardeşi vardı, ve onun adı Tamar'dı; ve Davut'un oğlu Amnon onu sevdi.
2 Ve Amnon kızkardeşi Tamar için hasta düşecek kadar dertlendi; çünkü ere var-mamış kızdı; ve Amnon'un gözünde ona bir şey yapmak güç göründü.
3 Ama Amnon'un Yonadab adında bir dostu vardı, Davut'un kardeşi Şimean'ın oğluydu. Ve Yonadab çok akıllı bir adamdı.
4 Ve ona, Sen, kral oğlu olarak, niçin günden güne böyle zayıflıyorsun? dedi, bana bildirmez misin? Ve Amnon ona dedi ki, Kardeşim Abşalom'un kızkardeşi Tamar'ı seviyorum.
5 Ve Yonadab ona, Yatağına girip ken-dini hasta göster, dedi; ve baban seni görmeye gelince ona, Sana yalvarırım, de, kızkardeşim Tamar gelsin, ve bana ekmek yedirsin, gözümün önünde yemek hazırlasın ki, yaptığını göreyim ve elinden yiyeyim.
6 Böylece Amnon yatıp kendini hasta gösterdi; ve kral onu görmeye gelince Amnon krala, Sana yalvarırım, dedi, kızkardeşim Tamar gelsin, ve gözümün önünde iki pide yapsın da onun elinden yiyeyim.
7 O zaman Davut eve, Tamar'a gönderip, Şimdi kardeşin Amnon'un evine git ve ona yemek hazırla, dedi.
8 Böylece Tamar kardeşi Amnon'un evi-ne gitti; ve o yatıyordu. Ve Tamar hamur alıp yoğurdu, ve onun gözü önünde pideler yaptı, ve pideleri pişirdi.
9 Ve tavayı alıp onun önünde boşalttı; ama o yemek istemedi. Ve Amnon, Yanımdan tüm adamları çıkarın, dedi. Ve her adam yanından çıktı.
10 Ve Amnon Tamar'a, Yemeği odaya getir de senin elinden yiyeyim, dedi. Ve Tamar yapmış olduğu pideleri alıp odaya, kardeşi Amnon'a getirdi.
11 Ve onları yesin diye yanına getirince, onu tuttu, ve ona, Gel benimle yat, kızkardeşim, dedi.
12 Ve o ona, Hayır kardeşim, dedi, beni alçaltma; çünkü İsrail'de böyle şey olmaz; bu deliliği yapma.
13 Ve ben utancımı nereye götüreyim? ve sen İsrail'de delilerden biri gibi olacaksın. Şimdi bunun için, sana yalvarırım, krala söyle; çünkü beni senden esirgemez.
14 Ama onun sözünü dinlemek istemedi; ve ondan daha kuvvetli olduğundan onu alçalttı, ve onunla yattı.
15 O zaman Amnon ondan pek çok nefret etti; şöyle ki, ona olan nefreti onun için duymuş olduğu sevgiden daha büyüktü. Ve Amnon ona, Kalk, git, dedi.
16 Ve kız ona, Sebep yoktur, dedi, çünkü beni kovmakla yaptığın bu kötülük bana yapmış olduğun öbür kötülükten daha büyüktür. Ama onu dinlemek istemedi.
17 O zaman kendisine hizmet eden uşağını yanına çağırıp, Şunu yanımdan dışarı çıkar, dedi, ve arkasından kapıyı sürmele.
18 Ve kızın üzerinde alaca entari vardı; çünkü kralın ere varmamış kızları böyle elbise giyerlerdi. Ve hizmetçi onu dışarı çıkardı, ve arkasından kapıyı sürmeledi.
19 Ve Tamar başına kül saçtı, ve üzerinde olan alaca entariyi yırttı; ve elini başına koyup gitti, ve giderken bağırı-yordu.
20 Ve kardeşi Abşalom ona, Kardeşin Amnon seninle miydi? dedi; ve şimdi, kardeşim sus; o senin kardeşindir; bu şeyi yüreğine koyma. Ve Tamar kardeşi Abşalom'un evinde hüzünlü oturuyordu.
21 Ve Kral Davut tüm bu şeyleri işitince çok öfkelendi.
22 Ve Abşalom Amnon'a iyi kötü bir şey demedi; çünkü kızkardeşi Tamar'ı alçaltmış olduğu için Abşalom Amnon'dan nefret etti.
23 Ve tam iki yıl sonra Efraim'in yanında olan Baal-hazor'da Abşalom'un koyun kırkıcıları vardı; ve Abşalom kralın tüm oğullarını çağırdı.
24 Ve Abşalom kralın yanına gelip, İşte, dedi, bu kulunun koyun kırkıcıları var; sana yalvarırım, kral ve kulları bu kulunla gitsinler.
25 Ve kral Abşalom'a, Hayır oğlum, hepimiz gitmeyelim, dedi, ve sana ağırlık olmayalım. Ve onu zorladı, ama gitmek istemedi, ve onu kutsadı.
26 O zaman Abşalom, Bari kardeşim Amnon bizimle beraber gitsin, dedi. Ve kral ona, Niçin seninle gitsin? dedi.
27 Ama Abşalom onu zorladı ki, Amnon'u ve kralın tüm oğullarını onunla gönderdi.
28 Şimdi Abşalom uşaklarına emredip, Bakın, dedi, Amnon'un yüreği şarapla neşeli olunca, ve size, Amnon'u vurun, deyince; o zaman onu öldürün; korkma-yın; size emreden ben değil miyim? yürekli olun ve yiğit olun.
29 Ve Abşalom'un uşakları Amnon'a Abşalom'un emrettiği gibi yaptılar. O zaman kralın tüm oğulları kalktılar, ve her biri katırına binip kaçtı.
30 Ve vaki oldu ki, onlar yoldayken, Abşalom kralın tüm oğullarını vurdu, ve onlardan kimse kalmadı, diye Davut'a haber geldi.
31 O zaman kral kalktı, ve giysilerini yırtıp yere yattı; ve tüm kulları giysileri yırtılmış olarak yanında duruyorlardı.
32 Ve Davut'un kardeşi Şimean'ın oğlu Yonadab cevap verip, Tüm gençleri, kra-lın oğullarını öldürdüler diye efendim zannetmesin, dedi; çünkü yalnız Amnon ölmüştür; çünkü kızkardeşi Tamar'ı alçalttığı günden beri bu şey Abşalom'un emriyle kararlaşmıştı.
33 Şimdi bunun için kralın tüm oğulları öldü diye efendim kral yüreğine koyma-sın, çünkü yalnız Amnon ölmüştür.
34 Ama Abşalom kaçtı. Ve nöbetçi uşak gözlerini kaldırıp baktı, ve, işte, arkadaki yoldan, dağın yamacından büyük bir kalabalık geliyordu.
35 Ve Yonadab krala, İşte, dedi, kralın oğulları geliyor; kulun nasıl dediyse öyledir.
36 Ve vaki oldu ki, söylemeyi bitirdiği zaman, işte, kralın oğulları geldi, ve yüksek sesle ağladılar; ve kral ve tüm kulları da pek çok ağladılar.
37 Ama Abşalom kaçıp Geşur kralı Ammihur oğlu Talmay'ın yanına gitti. Ve Davut oğlu için her gün yas tutuyordu.
38 Böylece Abşalom kaçıp Geşur'a gitti; ve orada üç yıl kaldı.
39 Ve Kral Davut'un canı Abşalom'un yanına çıkmak istiyordu; çünkü Amnon ölmüş olduğu için onun hakkında teselli bulmuştu.
