VE Benyaminî Bikri'nin oğlu Şeba, bir Belial adamı, orada bulundu; ve boru çalıp, Bizim Davut'ta hissemiz yok-tur dedi, ve Yesse'nin oğlunda mirasımız yoktur; Ey İsrail, her adam çadırlarına!
2 Böylece her İsrail adamı Davut'un arkasından çekildi, ve Bikri oğlu Şeba'nın ardına düştü; ama Yahuda adamları Ürdün'den Yeruşalim'e kadar krallarına yapıştılar.
3 Ve Davut Yeruşalim'de olan evine geldi; ve kral, evi beklemek için bırakmış olduğu cariyeleri olan on kadını aldı, ve onları göz altında bir eve koydu, ve onları besledi, ama onların yanına girmedi. Böylece ölümleri gününe kadar dul yaşayarak kapalı kaldılar.
4 O zaman kral Amasa'ya, Üç güne kadar Yahuda adamlarını bana çağır, dedi, ve sen burada hazır ol.
5 Böylece Amasa Yahuda adamlarını bir araya çağırmak için gitti; ama ona tayin ettiği vakitten geç kaldı.
6 Ve Davut Abişay'a dedi ki, Şimdi Bik-ri'nin oğlu Şeba bize Abşalom'un yap-tığından daha çok kötülük yapacak; senin efendinin kullarını al, ve onun ardını kov, yoksa kendisi için duvarlı şehirler bulur, ve gözümüzden kaçar.
7 Ve Yoab'ın adamları, ve Keretîler'le Peletîler, ve tüm yiğitler onun ardından çıktılar; ve Bikri oğlu Şeba'nın ardını kovmak için Yeruşalim'den çıktılar.
8 Onlar Gibeon'da olan büyük taşın yanındayken Amasa onları karşılamaya geldi. Ve Yoab kendi kaftanını giymişti, ve kaftanın üzerinde bir kemer vardı, ve ona bağlı olan kınında bir kılıç belinde idi; ve o çıkarken kılıç yere düştü.
9 Ve Yoab Amasa'ya, Kardeşim, dedi, iyi misin? Ve Yoab onu öpmek için sağ eliyle Amasa'yı sakalından tuttu.
10 Ama Amasa Yoab'ın elinde olan kılıçtan çekinmedi; böylece Amasa'yı onunla beşinci kaburga kemiğinden vur-du, ve barsaklarını yere döktü, ve ikinci kez onu vurmadı; ve öldü. Böylece Yoab'la kardeşi Abişay Bikri oğlu Şeba'nın ardını kovdular.
11 Ve Yoab'ın gençlerinden biri onun yanında durup, Kim Yoab'dan razıysa, dedi, ve kim Davut taraftarıysa Yoab'ın ardınca gelsin.
12 Ve Amasa büyük yolun ortasında kan içinde yuvarlanıyordu. Ve o adam tüm halkın durmakta olduğunu görünce, Amasa'yı büyük yoldan kıra götürüp üzerine bir esvap attı, çünkü gördü ki, onun yanına gelen herkes duruyordu.
13 Amasa büyük yoldan kaldırılınca herkes Bikri'nin oğlu Şeba'nın ardını kovmak için Yoab'ın ardınca gitti.
14 Ve Yoab Abel'e, ve Beyt-maaka'ya, ve tüm Berîler'e kadar, tüm İsrail oymak-ları içinden geçti; ve toplanıp onlar da ardınca gittiler.
15 Ve Beyt-maaka'nın Abeli'nde onu sardılar, ve şehre karşı metris kurdular, ve siperde duruyordu; ve Yoab'ın yanında olan tüm halk duvarı yıkmak için onu durmadan vurdular.
16 O zaman şehirden akıllı bir kadın bağırdı: Dinleyin, dinleyin, size yalvarı-rım, Yoab'a söyleyin, Buraya yaklaş, seninle konuşayım.
17 Ve ona yaklaştı, ve kadın, Sen Yoab mısın? dedi. Ve o, Benim, dedi. Ve kadın ona, Bu cariyenin sözlerini dinle, dedi. Ve o, Dinliyorum, dedi.
18 O zaman kadın söyleyip dedi ki, Mutlaka Abel'de öğüt soracaklar, diye eski zamanda söylenirdi; ve işi öyle bitirirlerdi.
19 Ben İsrail'de barışıklık seven ve sa-dık olanlardanım; sen bir şehri, İsrail'de bir anayı öldürmeye çalışıyorsun; niçin RAB'bin mirasını yutmak istiyorsun?
20 Ve Yoab cevap verip, Allah göster-mesin, dedi, göstermesin ki, yutayım, ya da yıkayım.
21 İş öyle değil; ama Bikri oğlu Şeba adında Efraim Dağı'ndan bir adam krala karşı, Davut'a karşı elini kaldırdı; yalnız onu verin de şehirden gideyim. Ve kadın Yoab'a, İşte, dedi, duvarın üstünden onun başı sana atılacaktır.
22 O zaman kadın kendi hikmetiyle tüm halka gitti. Ve Bikri oğlu Şeba'nın başını kestiler, ve onu Yoab'a attılar. Ve o boru çaldı, ve şehirden dağıldılar, her adam kendi çadırına gitti. Ve Yoab Yeruşa-lim'e, kralın yanına döndü.
23 Şimdi Yoab tüm İsrail ordusu ba-şındaydı; ve Yehoyada oğlu Benaya Keretîler'in ve Peletîler'in başındaydı;
24 Ve Adoram angaryacıların başındaydı; ve Ahilud oğlu Yehoşafat tarihçi idi;
25 Ve Şeva yazmandı; ve Zadok'la Abiatar kâhindiler;
26 Ve Yairî İra da Davut'un veziriydi.
