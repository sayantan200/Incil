VE bundan sonra vaki oldu ki, Davut, Yahuda şehirlerinden birine çıkayım mı? diye RAB'den sordu. Ve RAB ona, Çık, dedi. Ve Davut, Nereye çıkayım? dedi. Ve o, Hebron'a, dedi.
2 Böylece Davut ve iki karısı, Yizreelî Ahinoam, ve Karmelî Nabal'ın karısı Abigail de oraya çıktılar,
3 Ve Davut yanında olan adamları, herkesi kendi ev halkıyla götürdü, ve Hebron'un şehirlerinde oturdular.
4 Ve Yahuda adamları geldiler, ve orada Davut'u Yahuda evi üzerine kral olarak meshettiler. Ve, Saul'u gömenler Yabeş-gilead adamlarıydı, diye Davut'a bildir-diler.
5 Ve Davut Yabeş-gilead adamlarına ulaklar gönderip onlara dedi ki, Siz RAB tarafından kutsanasınız, çünkü efendi-nize, Saul'a, bu lütfu gösterdiniz, ve onu gömdünüz.
6 Ve şimdi RAB size lütuf ve gerçek etsin; ve bu şeyi yaptığınız için ben de size bu lütfu ödeyeceğim.
7 Bunun için şimdi elleriniz kuvvetli olsun, ve yiğit olun; çünkü efendiniz Saul öldü; ve Yahuda evi beni de kendileri üzerine kral olarak meshettiler.
8 Ama Saul'un ordusunun komutanı Ner oğlu Abner, Saul oğlu İş-boşet'i almıştı, ve onu Mahanaim'e geçirmişti;
9 Ve Gilead, ve Aşurîler, ve Yizreel, ve Efraim, ve Benyamin, ve tüm İsrail üzerine onu kral etti.
10 Saul oğlu İş-boşet İsrail üzerine krallık etmeye başladığı zaman kırk yaşındaydı, ve iki yıl krallık etti. Ama Yahuda evi Davut'un ardınca gitti.
11 Ve Davut'un Hebron'da Yahuda evi üzerinde kral olduğu günlerin sayısı yedi yıl ve altı ay idi.
12 Ve Ner oğlu Abner, Saul oğlu İş-boşet'in kullarıyla Mahanaim'den Gibe-on'a çıktı.
13 Ve Zeruya oğlu Yoab, ve Davut'un kulları çıktılar, ve Gibeon havuzunun yanında onlara rast geldiler; ve bunlar havuzun bir tarafında, ve onlar havuzun öbür tarafında oturdular.
14 Ve Abner Yoab'a, Gençler şimdi kalkıp önümüzde oynasınlar, dedi. Ve Yoab, Kalksınlar, dedi.
15 O zaman kalktılar, ve Benyamin'le Saul oğlu İş-boşet için on iki kişi, ve Davut'un kullarından on iki kişi sayıyla geçtiler.
16 Ve herkes karşısında olanın başın-dan tuttu, ve kılıcını karşısında olanın böğrüne sapladı; böylece birlikte düştüler; ve Gibeon'da olan o yere Helkat-hatsurim denildi.
17 Ve o gün savaş çok şiddetli oldu; ve Abner ile İsrail adamları Davut'un kulları önünde bozuldular.
18 Ve Zeruya'nın üç oğlu, Yoab, ve Abişay, ve Asahel oradaydılar; ve Asa-hel bir kır ceylanı gibi ayağına tezdi.
19 Ve Asahel Abner'in ardını kovaladı; ve yürürken Abner'in ardından sağa ve-ya sola dönmedi.
20 O zaman Abner arkasına bakıp, Sen misin, Asahel? dedi. Ve o, Benim, dedi.
21 Ve Abner ona, Sağına ya da soluna dön, dedi, ve uşaklardan birini tut da onun silahlarını al. Ama Asahel onun ardından dönmek istemedi.
22 Ve Abner bir kez daha Asahel'e, Benim ardımdan dön, dedi; niçin seni yere sereyim? ve kardeşin Yoab'ın yüzüne nasıl bakayım?
23 Ama o dönmek istemedi; Abner de mizrağın arka ucuyla onu beşinci kaburga kemiği altından vurdu ki, mızrak arkasından çıktı; ve orada düştü, ve olduğu yerde öldü; ve vaki oldu ki, Asahel'in düşüp öldüğü yere gelenlerin hepsi durdular.
24 Yoab'la Abişay da, Abner'in ardını kovaladılar; ve Gibeon çölü yolunda Giah önünde olan Amma Tepesi'ne vardıkları zaman güneş battı.
25 Ve Benyamin çocukları Abner'in ardınca toplanıp bir küme oldular, ve bir tepenin başında durdular.
26 O zaman Abner Yoab'a bağırıp dedi ki, Kılıç durmadan yesin bitirsin mi? sonunda acılık olacağını bilmiyor musun? ve ne zamana dek kardeşlerinin ardından dönsünler diye halka söylemeyeceksin?
27 Ve Yoab, Yaşayan Allah'ın hakkı için, dedi, eğer sen söylememiş olsaydın, da-ha sabahtan, halktan her biri kardeşinin ardından dönerek yoluna gitmiş olurdu.
28 Böylece Yoab boru çaldı; ve tüm halk durdular, ve artık İsrail'in ardını kovala-madılar, ve artık bir daha savaşmadılar.
29 Ve Abner'le adamları tüm o gece ovadan yürüdüler; ve Ürdün'ü geçtiler, ve tüm Bitron'u yürüdüler, ve Maha-naim'e geldiler.
30 Ve Yoab Abner'in ardından döndü; ve tüm halkı toplayınca, Davut'un kulların-dan on dokuz kişiyle Asahel eksiktiler.
31 Ama Davut'un kulları Benyamin'den ve Abner'in adamlarından vurdular, öyle ki üç yüz altmış kişi öldü.
32 Ve Asahel'i kaldırdılar, ve Beyt-lehem'de olan babasının mezarına onu gömdüler. Ve Yoab'la adamları tüm gece yürüdüler, ve gün onlara Hebron'da doğdu.
