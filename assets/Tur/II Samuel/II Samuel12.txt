VE RAB Natan'ı Davut'a gönderdi. Ve yanına gelip ona, Bir şehirde biri zengin ve öbürü fakir iki adam vardı, dedi.
2 Zengin adamın pek çok koyunları ve sığırları vardı;
3 Ama fakir adamın satın almış ve beslemiş olduğu küçük bir dişi kuzudan başka bir şeyi yoktu; ve o onun yanında kendisiyle ve çocuklarıyla beraber bü-yümüştü; ve lokmasından yer, tasından içerdi, ve koynunda yatardı, ve kendi kızı gibiydi.
4 Ve zengin adama bir yolcu geldi, ve kendisine gelen yolcuya hazırlamak için kendi koyunlarından ve kendi sığırların-dan almaya kıymadı, ama fakir adamın kuzusunu aldı, ve yanına gelen adam için onu hazırladı.
5 Ve o adama karşı Davut'un öfkesi çok alevlenip Natan'a, Yaşayan RAB'bin hakkı için bunu yapan ölümü hak etmiş-tir, dedi;
6 Ve bu şeyi yaptığı ve acımadığı için kuzuyu dört kat ödeyecektir.
7 Ve Natan Davut'a, O adam sensin, dedi. İsrail'in Allahı RAB şöyle diyor: Ben seni İsrail üzerine kral olarak meshettim, ve ben seni Saul'un elinden kurtardım;
8 Ve efendinin evini sana, ve efendinin karılarını koynuna verdim, ve İsrail'le Yahuda evini sana verdim; ve eğer bu az gelseydi, sana daha neler neler verirdim.
9 Niçin RAB'bin gözünde kötü olanı ya-parak onun emrini hor gördün? Hittî Uriya'yı kılıçla öldürdün, ve karısını ken-dine karı olarak aldın, ve Uriya'yı Ammon çocuklarının kılıcıyla öldürdün.
10 Şimdi bunun için kılıç ebediyen senin evinden ayrılmayacak, çünkü beni hor gördün, ve Hittî Uriya'nın karısını kendi-ne karı olarak aldın.
11 RAB şöyle diyor: İşte, kendi evinden sana karşı kötülük çıkaracağım; ve senin gözlerinin önünde karılarını alıp komşu-na vereceğim, ve bu güneşin gözü önünde o senin karılarınla yatacak.
12 Çünkü sen gizlice yaptın, ama ben bu şeyi tüm İsrail'in karşısında, ve güneşin karşısında yapacağım.
13 Ve Davut Natan'a, RAB'be karşı günah işledim. Ve Natan Davut'a, RAB de senin günahını sildi; ölmeyeceksin.
14 Ama, küfretmek için bu işle RAB'bin düşmanlarına büyük fırsat verdiğinden dolayı sana doğan çocuk da mutlaka ölecektir.
15 Ve Natan evine gitti. Ve RAB Uri-ya'nın karısından Davut'a doğan çocuğu vurdu, ve çocuk çok hastaydı.
16 Bunun için Davut çocuk için Allah'ı aradı; ve Davut oruç tuttu, ve içeri girip tüm gece yerde yattı.
17 Ve evinin ihtiyarları kalkıp kendisini yerden kaldırmak için yanına gittiler; ama o istemedi, ve onlarla beraber ekmek yemedi.
18 Ve yedinci günde vaki oldu ki, çocuk öldü. Ve Davut'un kulları çocuğun öldüğünü ona bildirmeye korktular; çünkü dediler ki, İşte, çocuk sağken ona söyledik, ve sözümüzü dinlemedi; o zaman nasıl kendine bir zarar edecek, eğer ona çocuğun öldüğünü söylersek?
19 Ama Davut kullarının fısıldaştıklarını görünce, çocuğun öldüğünü Davut anladı; ve Davut kullarına, Çocuk öldü mü? dedi. Ve, Öldü, dediler.
20 O zaman Davut yerden kalktı, ve yıkanıp yağ süründü, ve giysilerini değiş-tirdi; ve RAB'bin evine girip tapındı; ve evine geldi; ve yemek istediği zaman önüne koydular, ve yedi.
21 O zaman kulları ona, Bu yaptığın şey nedir? dediler; çocuk sağken onun için oruç tuttun, ve ağladın; ve çocuk ölünce, kalktın ve ekmek yedin.
22 Ve o, Çocuk henüz sağken oruç tut-tum ve ağladım, dedi; çünkü, Kim bilir, belki RAB bana lütfeder de çocuk yaşar, dedim.
23 Ama şimdi öldü, niçin oruç tutayım? artık onu geri getirebilir miyim? Ben ona gideceğim, ama o bana dönmeyecektir.
24 Ve Davut karısı Bat-şeba'yı teselli etti, ve onun yanına girip onunla yattı; ve kadın bir oğul doğurdu, ve onun adını Süleyman koydu. Ve RAB onu sevdi;
25 Ve Peygamber Natan eliyle gönderdi, ve RAB uğruna onun adını Yedidya koydu.
26 Ve Yoab Ammon çocuklarının Rabbası'na karşı savaştı, ve melikâne şehri aldı.
27 Ve Yoab Davut'a ulaklar gönderip dedi ki, Rabba'ya karşı savaştım, ve sular şehrini aldım.
28 Şimdi bunun için halkın artakalanını topla, ve şehre karşı ordugâh kurup onu al ki, ben almayayım, ve benim adımla çağrılmasın.
29 Ve Davut tüm halkı toplayıp Rab-ba'ya gitti, ve ona karşı savaşıp onu aldı.
30 Ve krallarının tacını başından aldı; ve ağırlığı bir talant altındı, ve onda kıymetli taş vardı; ve Davut'un başına konuldu. Ve şehirden pek çok çapul malı çıkardı.
31 Ve içinde olan halkı çıkardı, ve onları testereler, demir tırmıklar, ve demir bal-talar altına koydu, ve tuğla fırınından geçirdi; ve Ammon çocuklarının tüm şe-hirlerine böyle yaptı. Böylece Davut'la tüm halk Yeruşalim'e döndüler.
