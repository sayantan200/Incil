VE bundan sonra vaki oldu ki, Abşalom kendisi için arabayla atlar, ve önünde koşmak üzere elli adam hazırladı.
2 Ve Abşalom erken kalkardı, ve kapı yolunun kenarında dururdu; ve vaki olurdu ki, hüküm için krala götürülecek dava sahibi her adamı Abşalom yanına çağırır; ve, Sen hangi şehirdensin? derdi. Ve o, Kulun İsrail oymaklarının birindendir, derdi.
3 Ve Abşalom ona, Bak, derdi, senin işlerin iyi ve doğrudur; ama kral tara-fından seni dinleyecek bir adam yoktur.
4 Üstelik Abşalom derdi ki, Keşke ülkede beni hakim koysalar, ve davası ya da muhakemesi olan her adam bana gelse, ve ona adalet etsem!
5 Ve vaki olurdu ki, bir adam ona eğilmek için yaklaştığı zaman elini uza-tır, ve onu tutar, ve onu öperdi.
6 Ve hüküm için krala gelen tüm İsrail'e Abşalom böyle yapardı; böylece Abşa-lom İsrail adamlarının yüreklerini çaldı.
7 Ve kırk yıl sonunda vaki oldu ki, Abşalom krala, Sana yalvarırım, dedi, gideyim, RAB'be adamış olduğum adağımı Hebron'da ödeyeyim.
8 Çünkü kulun, Gerçekten RAB beni Yeruşalim'e geri getirirse, RAB'be kulluk edeceğim, diye Suriye'de Geşur'da otur-duğum zaman adak adadım.
9 Ve kral ona, Esenlikle git, dedi. Ve o kalkıp Hebron'a gitti.
10 Ama Abşalom İsrail oymaklarının hepsine çaşıtlar gönderip dedi ki, Boru sesini işitir işitmez, Abşalom Hebron'da krallık ediyor, diyeceksiniz.
11 Ve Yeruşalim'den çağrılmış olan iki yüz kişi Abşalom'la beraber gittiler, ve onlar temiz yürekle gidiyorlardı, ve hiçbir şey bilmiyorlardı.
12 Ve Abşalom kurbanları sunarken Davut'un danışmanı Giloî Ahitofel'i kendi şehrinden, Gilo'dan getirtti. Ve ayaklanma kuvvetliydi; çünkü Abşalom'la olan halk git gide çoğalıyordu.
13 Ve Davut'a bir haberci gelip, İsrail adamlarının yürekleri Abşalom'un arka-sındadır, dedi.
14 Ve Davut Yeruşalim'de, yanında olan tüm kullarına, Kalkın da kaçalım, dedi; yoksa Abşalom'un önünden kaçıp kur-tulamayacağız; gitmek için çabuk davra-nın, yoksa bize çabuk yetişir, ve başı-mıza bela getirir, ve şehri kılıçtan geçirir.
15 Ve kralın kulları krala, İşte, dediler, efendim kral ne emrederse, kulların bunu yapmaya hazır!
16 Ve kral, ve ardı sıra tüm ev halkı çıktı. Ve kral, cariyelerden on kadını evi beklemek için bıraktı.
17 Ve kral, ve ardı sıra tüm halk çıktı; ve uzak bir yerde durdular.
18 Ve tüm kulları onun yanından geçti-ler, ve tüm Keretîler, ve tüm Peletîler, ve tüm Gatîler, Gat'tan onun ardınca gelmiş olan altı yüz adam, kralın önünden geçtiler.
19 O zaman kral Gatî İttay'a dedi ki, Niçin sen de bizimle gidiyorsun? dön, ve kralla beraber kal; çünkü sen yaban-cısın, ve yurdundan sürülmüş birisin; kendi yerine dön.
20 Daha dün geldin; bugün seni bizimle beraber mi dolaştırayım? Ben nereye gidebilirsem gideceğim. Dön, ve kardeşlerini de döndür; inayet ve gerçek seninle beraber olsun.
21 Ve İttay krala cevap verip dedi ki, Yaşayan RAB'bin hakkı, ve efendim kralın hayatı hakkı için, efendim kral nerede ise, mutlaka bu kulun da, ölüm için olsun, hayat için olsun, orada olacaktır.
22 Ve Davut İttay'a, Yürü ve geç, dedi. Ve Gatî İttay, ve tüm adamları, ve ya-nında olan tüm çocuklar geçtiler.
23 Ve tüm ülke yüksek sesle ağlıyordu, ve tüm halk geçtiler; ve kral da Kidron Deresi'ni geçti; ve tüm halk çöl yoluna doğru geçtiler.
24 Ve, işte, Zadok da, Allah'ın Antlaşma Sandığı'nı taşıyan tüm Levililer'le beraber geldi; ve Allah'ın Sandığı'nı yere koydular; ve tüm halk şehirden tamamen geçinceye kadar Abiatar yüksek bir yere çıktı.
25 Ve kral Zadok'a, Allah'ın Sandığı'nı şehre döndür, dedi; RAB'bin gözünde lütuf bulursam beni geri getirir, ve onu ve meskenini bana gösterir;
26 Ama, Senden razı değilim, derse; işte ben hazırım, gözünde iyi olanı bana yapsın.
27 Kral kâhin Zadok'a da dedi ki, Sen gören değil misin? sen ve oğlun Ahi-maaz, ve Abiatar oğlu Yonatan, sizinle beraber iki oğlunuz esenlikle şehre dönün.
28 Bakın, sizden bana haber olacak söz gelinceye kadar, ben çölün geçitlerinde eğleşeceğim.
29 Bunun için Zadok'la Abiatar Allah'ın Sandığı'nı Yeruşalim'e geri götürdüler; ve orada kaldılar.
30 Ve Davut Zeytinlik Dağı'nın yokuşundan çıkıyor, ve çıkarken ağlıyordu; ve başı örtülüydü, ve yalın ayak yürüyordu; ve kendisiyle beraber olan tüm halk, herkes başını örtmüştü, ve çıkıyorlar, ve çıkarken ağlıyorlardı.
31 Ve biri, Ahitofel Abşalom'un yanında, fesatçılar arasındadır, diye Davut'a bildirdi. Ve Davut, Ya RAB, dedi, sana yalvarırım, Ahitofel'in öğüdünü bo-şa çıkar.
32 Ve vaki oldu ki, Davut Allah'a tapındığı tepe başına gelince, işte, Arkî Huşay, giysileri yırtılmış, ve başı üzerinde toprak olarak, onu karşılamaya geldi.
33 Davut ona, Eğer benimle beraber geçersen, dedi, bana yük olursun;
34 Ama eğer şehre döner, ve Abşa-lom'a, Ey kral, ben senin kulun ola-cağım; geçmişte nasıl babanın kulu oldumsa, şimdi de öyle senin kullun olacağım, dersen, o zaman benim için Ahitofel'in öğüdünü bozarsın.
35 Ve Zadok ve Abiatar kâhinler orada seninle beraber değil mi? ve vaki olacak ki, kralın evinden işiteceğin her şeyi Zadok ve Abiatar kâhinlere bildireceksin.
36 İşte, orada onların yanında iki oğul-ları, Zadok oğlu Ahimaaz, ve Abiatar oğlu Yonatan vardır; ve işiteceğiniz her şeyi onların eliyle bana göndereceksiniz.
37 Böylece Davut'un dostu Huşay şehre girdi; ve Abşalom Yeruşalim'e girdi.
