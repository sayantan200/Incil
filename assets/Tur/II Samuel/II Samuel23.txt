ŞİMDİ Davut'un son sözleri şunlardır: Yesse oğlu Davut dedi, ve yükseğe çıkarılan adam, Yakup'un Allahı'nın me-sihi, ve İsrail'in tatlı mezmur şairi dedi ki,
2 RAB'bin Ruhu benim aracılığımla konuştu, ve onun sözü benim dilim üze-rindeydi.
3 İsrail'in Allahı konuştu, İsrail'in Kayası bana dedi ki, İnsanlar üzerine hüküm-darlık eden adil olmalı, Allah korkusuyla hükümdarlık etmeli,
4 Ve o, güneş doğduğu zaman, sabah ışığı gibi, yani bulutsuz bir sabah gibi olacaktır; yağmurdan sonra berrak parıl-tıyla yerden biten taze ot gibi.
5 Gerçekten benim evim Allah'la öyle değildir; yine de benimle sonsuz ant-laşma yaptı; her şeyi düzgün, ve emin-dir; çünkü, onu filizlendirmediği halde, bu tüm kurtuluşum ve dileğimdir;
6 Ama Belial oğulları, onların hepsi atılacak dikenler gibi olacak, çünkü elle tutulamazlar;
7 Ama onlara dokunan adam, demirle ve mızrak sapıyla silahlanmalıdır, ve aynı yerde ateşle tamamen yakılacaklar.
8 Davut'un yiğitlerinin adları şunlardır: Kürsüde oturan, komutanların başı olan Tahkemonî; Eznî Adino oydu; mızrağını sekiz yüz kişiye karşı kaldırdı, onları bir kerede öldürdü.
9 Ve ondan sonra Ahohî Doday oğlu Eleazar'dı, savaş için oraya toplanmış olan Filistliler'e meydan okudukları, ve İsrail adamları çekilip gittikleri zaman, Davut'la beraber olan üç yiğitten biriydi.
10 O kalktı, ve eli yorulup kılıca yapı-şıncaya kadar Filistliler'i vurdu; ve RAB o gün büyük zafer yaptı; ve halk ancak çapul almak için onun ardınca döndü.
11 Ve ondan sonra Hararî Age oğlu Şamma'ydı. Ve Filistliler bir bölük olarak toplandılar, ve orada mercimek dolu bir tarla parçası vardı; ve halk Filistliler'den kaçtı.
12 Ama o, tarlanın ortasında durup onu müdafaa etti, ve Filistliler'i vurdu; ve RAB büyük zafer yaptı.
13 Ve baş Otuzlar'dan üçü indi, ve biçim vaktinde Davut'a, Adullam mağarasına geldiler; ve Filistliler'in bölüğü Refaim Vadisi'nde ordugâh kurdular.
14 Ve Davut o zaman hisardaydı; ve Filistliler'in askeri birliği o zaman Beyt-lehem'deydi.
15 Ve Davut özleyip dedi ki, Keşke biri Beyt-lehem'de, kapının yanında olan kuyudan bana su içirse!
16 Ve bu üç yiğit Filistliler ordusunu yardılar, ve kapının yanında olan Beyt-lehem kuyusundan su çektiler, ve onu alıp Davut'a getirdiler; ama ondan içmek istemedi, ve onu RAB'be sunu olarak döktü.
17 Ve, Ya RAB, dedi, bunu yapmak ben-den uzak olsun, canlarını tehlikeye ko-yup giden adamların kanını mı içeyim? Bu yüzden içmek istemedi. Bu şeyleri bu üç yiğit yaptı.
18 Ve Yoab'ın kardeşi Zeruya oğlu Abişay Üçler'in başıydı. Ve üç yüz kişiye karşı mızrağını kaldırıp onları öldürdü, ve onun Üçler'in arasında adı vardı.
19 Üçler'in en şereflisi değil miydi? Bunun için onların reisi oldu; ama birinci Üçler'e erişmedi.
20 Ve Kabzeelli, cesur bir adamın oğlu, Yehoyada oğlu olup kuvvetli işler yapmış olan Benaya, Moab'dan aslan gibi iki adam öldürdü; bir de kar günü inip çukur içinde bir aslan öldürdü.
21 Ve görünüşü güzel bir Mısırlı'yı öldür-dü; ve Mısırlı'nın elinde mızrak vardı; ve onun yanına değnekle indi, ve Mısırlı'nın elinden mızrağı çekip aldı, ve onu kendi mızrağıyla öldürdü.
22 Bu şeyleri Yehoyada oğlu Benaya yaptı; ve Üçler arasında adı vardı.
23 Otuzlar'dan daha şerefliydi, ama birinci Üçler'e erişmedi. Ve Davut onu muhafızlarının başına koydu.
24 Yoab'ın kardeşi Asahel Otuzlar'dan biriydi; Beyt-lehemli Dodo oğlu Elhanan,
25 Harodî Şamma, Harodî Elika,
26 Paltî Helets, Tekoaî İkkeş oğlu İra,
27 Anatotî Abiezer, Huşaî Mebunnay,
28 Ahohî Zalmon, Netofaî Maharay,
29 Netofaî Baana oğlu Heleb, Benyamin çocuklarından Gibea'dan Ribay oğlu İttay,
30 Piratonî Benaya, Gaaş derelerinden Hidday,
31 Arbaî Abialbon, Barhumî Azmavet,
32 Şaalbonî Elyahba, Yaşen oğulların-dan, Yonatan,
33 Hararî Şamma, Hararî Şarar oğlu Ahiam,
34 Ahasbay oğlu Elifelet, Maakaî'nin oğlu, Giloî Ahitofel oğlu Eliam.
35 Karmelî Hesray, Arbaî Paaray,
36 Zobalı Natan oğlu İgal, Gatî Bani,
37 Ammonî Zelek, Beerotî Naharay, Zeruya oğlu Yoab'ın silahtarı,
38 İtrî İra, İtrî Gareb,
39 Hittî Uriya; hepsi otuz yedi.
