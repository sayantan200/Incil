VE vaki oldu ki, kral evinde oturup, RAB ona çepçevre tüm düşmanla-rından rahat verince,
2 Kral Peygamber Natan'a, Bak şimdi, dedi, ben sedir ağacından bir evde otu-ruyorum, ama Allah'ın Sandığı perdeler içinde duruyor.
3 Ve Natan krala, Git, dedi, yüreğinde olanın hepsini yap; çünkü RAB seninle beraberdir.
4 Ve o gece vaki oldu ki, Natan'a RAB'bin sözü gelip dedi ki,
5 Git, ve kulum Davut'a söyle: RAB şöyle diyor: Oturmam için sen mi bana ev yapacaksın?
6 Çünkü İsrail çocuklarını Mısır'dan çıkardığım günden bugüne dek bir evde oturmadım, ama çadırda ve meskende olarak yürüdüm.
7 Tüm İsrail çocuklarıyla beraber yürü-düğüm yerlerin hepsinde, halkımı, İsrail'i gütmek için kendilerine emrettiğim İsrail oymaklarından birine, Niçin bana sedir ağacından bir ev yapmıyorsunuz, diye bir söz söyledim mi?
8 Şimdi bunun için kulum Davut'a şöyle diyeceksin: Orduların RABBİ şöyle diyor: Halkım üzerine, İsrail üzerine hükümdar olmak üzere seni ağıldan, koyunların ardından aldım;
9 Ve yürüdüğün her yerde seninle beraber oldum, ve senin önünden tüm düşmanlarını söküp attım; ve sana dünyada olan büyüklerin adı gibi büyük bir ad verdim.
10 Üstelik halkım İsrail için bir yer tayin edeceğim, ve onları dikeceğim, öyle ki kendi yerinde oturup artık sarsılmasınlar; ve artık şer çocukları evvelki gibi, ve halkım İsrail üzerine hakimler emrettiğim günden beri olduğu gibi onları alçaltma-yacaklar;
11 Ve sana tüm düşmanlarından rahat verdim. RAB senin için ev yapacağını da sana bildiriyor.
12 Ve senin günlerin dolup atalarınla uyuyacağın zaman, sulbünden çıkacak tohumunu senden sonra durduracağım, ve onun krallığını pekiştireceğim.
13 O benim adıma ev yapacaktır, ve krallığının tahtını ebediyen sabit kılacağım.
14 Ben onun babası olacağım, ve o benim oğlum olacaktır; eğer kötülük işlerse, onu insanlar değneğiyle, ve insanlar çocuklarının vuruşlarıyla tedip edeceğim;
15 Ama senin önünden kaldırdığım Saul'dan geri aldığım gibi, merhametim ondan ayrılmayacak.
16 Ve senin evin ve krallığın senin önünde ebediyen emniyette olacaktır; tahtın ebediyen sabit olacaktır.
17 Tüm bu sözlere göre, ve tüm bu gö-rüme göre, Natan Davut'a öyle söyledi.
18 O zaman Kral Davut içeri girip RAB'bin önünde oturdu, ve dedi ki, Ya RAB ALLAH, ben kimim, ve evim nedir ki, beni buraya kadar getirdin?
19 Ve yine bu senin gözünde küçük bir şey idi, ya RAB ALLAH, ama uzun bir vakit için kulunun evi hakkında da söyledin. Ve bu insan tarzı mı, ya Rab ALLAH?
20 Ve Davut sana daha ne söyleyebilir? çünkü sen, Rab ALLAH, kulunu bilirsin.
21 Onları kuluna bildirmek için tüm bu büyük şeyleri kendi sözünün uğruna ve kendi yüreğine göre yaptın.
22 Bunun için, ya RAB Allah, büyüksün; çünkü kulaklarımızla işittiklerimizin hep-sine göre senin gibisi yoktur, ve senden başka Allah yoktur.
23 Ve senin halkın gibi, yani İsrail gibi, dünyada hangi bir ulus vardır ki, Allah onu kendisi için halk olarak halas etmek, ve kendisine bir ad yapmak, ve sizin için büyük şeyler yapmak, ve Mısır'dan, ulus-lardan ve onların ilahlarından kendine halas ettiğin halkının önünde ülken için korkunç şeyler yapmak üzere yürümüş olsun?
24 Çünkü halkın İsrail'i kendine ebe-diyen halk olarak kendin için sabit kıldın; ve sen, RAB, onların Allahı oldun.
25 Ve şimdi, Ya RAB Allah, kulun hak-kında ve evi hakkında söylediğin sözü ebediyen sabit kıl, ve söylediğin gibi yap.
26 Ve, Orduların RABBİ İsrail üzerine Allah'tır, diye adın ebediyen büyütülsün; ve kulun Davut'un evi senin önünde sabit olsun.
27 Çünkü sen, ey orduların RABBİ, İsrail'in Allahı, Senin için ev yapacağım, diyerek kulunun kulağını açtın; bundan dolayı bu kulun bu duayı etmeye cesaret buldu.
28 Ve şimdi, Ya Rab ALLAH, sen o Allah'sın, ve sözlerin gerçektir, ve kuluna bu iyiliği vaat ettin;
29 Bunun için şimdi, sonsuza dek senin önünde olsun diye kulunun evini kutsa-mak sana hoş görünsün; çünkü, Ya Rab ALLAH, sen söyledin; ve kulunun evi senin kutsamanla ebediyen kutsansın.
