VE Yoab'a, İşte, kral Abşalom için ağlıyor ve yas tutuyor, diye bildirildi.
2 Ve kurtuluş o gün tüm halk için bir yas oldu; çünkü halk, Kral, oğlu için acıklıdır, diye o gün işitti.
3 Cenkte kaçtıkları zaman utanan halk nasıl hırsız gibi giderlerse, o gün halk da şehre hırsız gibi girdi.
4 Ama kral yüzünü örttü, ve kral yüksek sesle bağırdı: Oğlum Abşalom, ey Abşalom, oğlum, oğlum!
5 Ve Yoab eve, krala gelip dedi ki, Senden nefret edenleri sevmekle, ve seni sevenlerden nefret etmekle bugün tüm kullarını utandırdın, o kulların ki, bugün senin hayatını, ve oğullarının ve kızlarının hayatlarını, ve karılarının hayatlarını, ve cariyelerinin hayatlarını kurtardılar.
6 Çünkü bugün reislerin ve kulların senin gözünde bir şey olmadığını bildirdin; çünkü bugün anlıyorum ki, eğer Abşa-lom sağ, ve hepimiz bugün ölü olsaydık, senin çok hoşuna gidecekti.
7 Şimdi bunun için kalk, çık, ve kullarının gönlünü hoş et; çünkü RAB'bin hakkı için ant ediyorum ki, eğer çıkmazsan, bu gece senin yanında kimse kalmayacak-tır; bu da senin için, çocukluğundan şimdiye kadar başına gelmiş olan kötü-lüklerin hepsinden daha kötü olacaktır.
8 O zaman kral kalkıp kapıda oturdu. Ve tüm halka, İşte, kral kapıda oturuyor, diye bildirdiler; ve tüm halk kralın önüne geldi. İsrail ise, her adam çadırına kaç-mıştı.
9 Ve İsrail'in tüm oymaklarında tüm halk çekişip diyorlardı ki, Kral bizi düş-manlarımızın elinden kurtardı, ve o bizi Filistliler'in elinden azat etti; ve şimdi Abşalom'un yüzünden ülkeden kaçtı.
10 Üzerimize kral meshettiğimiz Abşalom ise cenkte öldü. Şimdi bunun için kralı geri getirmek hakkında niçin susuyorsunuz?
11 Ve Kral Davut Zadok ve Abiatar kâhinlere gönderip, Kralı evine getir-mekte siz niçin sonuncular oluyorsunuz? dedi; tüm İsrail'in onu evine geri getir-mek için olan sözü kralın kulağına gelmiştir, diye Yahuda ihtiyarlarına söyleyin.
12 Siz kardeşlerimsiniz, kemiğim ve etimsiniz; ve kralı geri getirmekte niçin sonuncular oluyorsunuz?
13 Ve Amasa'ya söyleyin: Sen kemiğim ve etim değil misin? daima benim önüm-de Yoab'ın yerine ordunun komutanı olmazsan, Allah bana böylesini ve daha ziyadesini yapsın.
14 Ve bir adammış gibi tüm Yahuda adamlarının yüreğini meylettirdi; ve krala gönderip, Sen tüm kullarınla beraber dön, dedi.
15 Böylece kral döndü ve Ürdün'e vardı. Ve Yahuda, kralı karşılamak için, ve kralı Ürdün'den geçirmek için Gilgal'a geldi.
16 Ve Bahurim'den olan Benyaminî Gera oğlu Şimei, Yahuda adamlarıyla beraber Kral Davut'u karşılamak için çabuk davranıp indi.
17 Ve onun yanında Benyamin'den bin adam, ve Saul evinin hizmetçisi Ziba ve onunla beraber on beş oğlu ve yirmi kulu vardı; ve kralın önünde Ürdün'den geçtiler.
18 Ve kralın ev halkını geçirmek için ve onun gözünde iyi olanı yapmak için ka-yık geçti. Ve Gera oğlu Şimei Ürdün'den geçtikten sonra kralın önünde düştü.
19 Ve krala, Efendim bana günah saymasın, dedi, ve efendim kralın Yeruşalim'den çıktığı gün bu kulunun ettiği sapıklığı kral yüreğine koymak üzere hatırlamasın.
20 Çünkü günah işlediğimi kulun biliyor; ve, işte, efendim kralı karşılamak üzere inmek için tüm Yusuf evinden ilk olarak bugün ben geldim.
21 Ama Zeruya oğlu Abişay cevap verip, RAB'bin mesihine lanet okumuş olan Şimei bunun için öldürülmeyecek mi? dedi.
22 Ve Davut, Siz Zeruya'nın oğulları, dedi, bugün bana hasım olmanız için sizinle benim neyim var? bugün İsrail'de kimse öldürülür mü? çünkü bugün İsrail üzerine kral olduğumu bilmiyor muyum?
23 Bunun için kral Şimei'ye, Ölmeye-ceksin, dedi. Ve kral ona ant içti.
24 Ve Saul oğlu Mefiboşet kralı kar-şılamak için indi; kralın gittiği günden esenlikle eve geldiği güne kadar ayak-larına bakmamış, ve sakalını düzeltme-miş, ve giysilerini yıkamamıştı.
25 Ve vaki oldu ki, kralı karşılamak için Yeruşalim'den geldiği zaman, kral ona, Mefiboşet, dedi, niçin benimle beraber çıkmadın?
26 Ve o cevap verdi: Ey efendim kral, hizmetçim beni aldattı; çünkü bu kulun, Kendim için eşeğe palan vurayım da üzerine bineyim; ve kralla beraber gide-yim, demiştim; çünkü kulun topaldır.
27 Ve kulunu efendim krala iftira etti; ve efendim kral Allah'ın meleği gibidir; ve senin gözünde iyi olanı yap.
28 Çünkü babamın tüm evi efendim kralın önünde ölü adamlardan başka bir şey değilken sen bu kulunu kendi sofranda yemek yiyenler arasına koydun; ve artık benim ne hakkım var, ve artık krala bağıracak neyim var?
29 Ve kral ona dedi ki, İşlerin hakkında niçin söz uzatıyorsun? sen ve Ziba toprağı paylaşın, diyorum.
30 Ve Mefiboşet krala, Madem efendim kral kendi evine esenlikle geldi, hepsini de o alsın, dedi.
31 Ve Gileadî Barzillay Rogelim'den indi; ve kralı Ürdün'den geçirmek için onunla beraber Ürdün'den geçti.
32 Şimdi Barzillay çok ihtiyar bir adam, seksen yaşındaydı; ve kral Mahanaim'de kaldığı zaman onu kendisi beslemişti; çünkü o çok büyük bir adamdı.
33 Ve kral Barzillay'a, Benimle beraber geç, dedi, ve Yeruşalim'de seni yanımda besleyeyim.
34 Ve Barzillay krala dedi ki, Ömrümün yıllarının günleri ne kadardır ki, kralla beraber Yeruşalim'e çıkayım?
35 Ben bugün seksen yaşındayım; iyi ile kötüyü ayırt edebilir miyim? Kulun, yediğinin ve içtiğinin tadını alabilir miyim? erkek ve kadın hanendeler sesini dinleyebilir miyim? ve niçin artık kulun efendim krala yük olayım?
36 Kulun ancak kralla Ürdün'ü geçmek istiyor; ve niçin kral bana bu ödülü versin?
37 Sana yalvarırım, kulun dönsün, ve kendi şehrimde öleyim, babamın ve annemin mezarı yanında gömüleyim. Ama işte, kulun Kimham; efendim kralla o geçsin; ve gözünde iyi olanı ona yap.
38 Ve kral, Kimham benimle beraber geçecek, dedi, ve senin gözünde iyi olanı ona yapacağım; ve benden isteye-ceğin her şeyi senin için yapacağım.
39 Ve tüm halk Ürdün'den geçti, kral da geçti; ve kral Barzillay'ı öptü, ve onu kutsadı; ve o yerine döndü.
40 O zaman kral Gilgal'a geçti, ve Kim-ham onunla beraber geçti; ve tüm Yahuda halkı, ve İsrail halkının da yarısı kralı geçirdiler.
41 Ve, işte, tüm İsrail adamları krala geldiler, ve krala dediler ki, Niçin kar-deşlerimiz Yahuda adamları seni çaldı-lar, ve kralı, ve ev halkını, ve onunla beraber tüm Davut adamlarını Ürdün-den geçirdiler?
42 Ve tüm Yahuda adamları İsrail adam-larına cevap verdiler: Çünkü kral akra-banızdandır; öyleyse bu işe niçin öfke-lendiniz? biz kralın kesesinden bir şey yedik mi? ya da bize bir hediye mi verdi?
43 Ve İsrail adamları Yahuda adam-larına cevap verip, Kralda on hissemiz vardır, dediler, hem de Davut'ta bizim sizden ziyade hakkımız vardır; ve niçin bizi hor gördünüz de, kralımızı geri ge-tirmekte önce bizim reyimiz alınmadı? Ve Yahuda adamlarının sözleri İsrail adamlarının sözlerinden daha sertti.
