ŞİMDİ Saul eviyle Davut evi arasında savaş uzun oldu; ve Davut gittikçe kuvvetleniyor, ama Saul evi gittikçe zayıflıyordu.
2 Ve Hebron'da Davut'a oğullar doğdu; ve ilk doğanı Yizreelî Ahinoam'dan olan Amnondu;
3 Ve ikincisi Karmelî Nabal'ın karısı Abi-gail'den olan Kileab; ve üçüncüsü Geşur Kralı Talmayın kızı Maaka'nın oğlu Abşalom;
4 Ve dördüncüsü Haggit'in oğlu Adoniya; ve beşincisi Abital'ın oğlu Şefatya;
5 Ve altıncısı Davut'un karısı Egla'dan olan İtream. Bunlar Hebron'da Davut'a doğdular.
6 Ve Saul eviyle Davut evi arasında savaş olduğu zaman vaki oldu ki, Abner Saul evi için kendini kuvvetlendirdi.
7 Ve Saul'un bir cariyesi vardı, ve onun adı Ayya'nın kızı Rizpa'ydı; ve İş-boşet Abner'e, Niçin babamın cariyesinin yanına girdin? dedi.
8 O zaman İş-boşet'in sözleri üzerine Abner çok öfkelendi, ve dedi ki, Ben Yahuda tarafını tutan bir köpek başı mıyım? ben bugün baban Saul'un evine, onun kardeşlerine, ve onun dostlarına lütuf gösteriyorum, ve seni Davut'un eline teslim etmedim; ama bugün sen bu kadından ötürü üzerime fesat yüklü-yorsun.
9 Krallığı Saul evinden geçirip, Dan'dan Beer-şeba'ya kadar, İsrail üzerine ve Yahuda üzerine Davut tahtını durdurmak üzere,
10 RAB'bin Davut'a ant etmiş olduğu gibi ona yapmazsam, Allah Abner'e böyle, ve daha ziyadesini yapsın.
11 Ve Abner'den korktuğu için artık ona cevap veremedi.
12 Ve Abner kendi tarafından Davut'a ulaklar gönderip, Ülke kimindir? dedi; ve, Antlaşmanı benimle yap, dedi, ve, işte, tüm İsrail'i sana döndürmek için elim seninle beraber olacaktır.
13 Ve o, Pek iyi, dedi, ben seninle antlaşma yaparım; ancak senden bir şey isterim; o da şudur: beni görmek için geldiğin zaman önce Saul'un kızı Mikal'ı getirmezsen, yüzümü görmeyeceksin.
14 Ve Davut Saul'un oğlu İş-boşet'e ulaklar gönderip dedi ki, Yüz Filistli'nin sünnetderisiyle kendime nişanlamış olduğum Mikal'ı, karımı ver.
15 Ve İş-boşet adam gönderip kadını kocasından, Laiş oğlu Paltiel'den aldı.
16 Ve kocası onunla beraber Bahurim'e kadar onun ardınca yürüyüp ağlayarak gitti. O zaman Abner ona, Git, dön, dedi; ve o döndü.
17 Ve Abner İsrail ihtiyarlarıyla söyle-şip, Üzerinize kral olsun diye önceleri Davut'u siz arıyordunuz, dedi;
18 Öyleyse şimdi onu yapın; çünkü RAB, Kulum Davut'un eliyle halkım İsrail'i Filistliler'in elinden, ve tüm düşmanlarının elinden kurtaracağım, diye Davut için söyledi.
19 Ve Abner Benyamin'le de söyleşti; ve Abner İsrail'in gözünde, ve tüm Ben-yamin evinin gözünde iyi olanın hepsini Hebron'da Davut'a söylemek için gitti.
20 Böylece Abner, yanında olan yirmi kişi ile Hebron'a Davut'un yanına geldi. Ve Davut Abner için ve yanında olan adamlar için bir ziyafet yaptı.
21 Ve Abner Davut'a, Kalkıp gideyim, dedi, ve tüm İsrail'i efendime, krala top-layayım, ve seninle antlaşma yapsınlar, sen de canının dilediğinin hepsi üzerine krallık edersin. Ve Davut Abner'i gönderdi; o da esenlikle gitti.
22 Ve, işte, Davut'un kullarıyla Yoab akından geldiler, ve beraberlerinde çok çapul getirdiler; ve Abner Hebron'da Davut'un yanında değildi; çünkü onu göndermişti; o da esenlikle gitmişti.
23 Yoab'la yanında olan tüm ordu gelince, Yoab'a bildirip, Ner oğlu Abner krala geldi, dediler, ve onu gönderdi, o da esenlikle gitti.
24 O zaman Yoab krala gelip ona, Ne yaptın? dedi; işte, Abner senin yanına gelmiş; niçin onu gönderdin de ser-bestçe gitti?
25 Ner oğlu Abner'i bilirsin; seni aldat-mak, ve girişini ve çıkışını öğrenmek, ve yaptığın tüm şeyleri bilmek için geldi.
26 Ve Yoab Davut'un yanından çıktı; ve Abner'in arkasından ulaklar gönderdi, ve onu Sira kuyusundan geri getirdiler; ama Davut'un haberi yoktu.
27 Ve Abner Hebron'a döndü, ve Yoab onunla ayrıca söyleşmek için kendisini kapının ortasına götürdü, ve kardeşi Asahel'in kanı için onu orada beşinci kaburga kemiği altından vurdu ki, öldü.
28 Ve ondan sonra Davut bunu işi-tince, RAB'bin önünde Ner oğlu Abner'in kanından benim ve krallığımın ebediyen suçumuz yoktur, dedi;
29 Yoab'ın başı üzerine ve babasının tüm evi üzerine düşsün; ve Yoab'ın evin-de, akıntılı, ve cüzamlı, ve koltuk değ-neğine dayanan, ve kılıçla düşen, ve ekmeğe muhtaç olan biri eksik olmasın.
30 Böylece Yoab ve kardeşi Abişay Abner'i öldürdüler, çünkü kardeşleri Asa-hel'i Gibeon'da, savaşta o öldürmüştü.
31 Ve Davut Yoab'a ve yanında olan tüm halka, Giysilerinizi yırtın, dedi, ve çul kuşanın, ve Abner'in önünde dövünün. Ve Kral Davut'un kendisi tabutun ardın-dan yürüyordu.
32 Ve Abner'i Hebron'da gömdüler; ve kral Abner'in mezarı üzerinde yüksek sesle ağladı; ve tüm halk ağladı.
33 Ve kral Abner için ağıt yakıp dedi ki, Abner ahmaklar öldüğü gibi mi öldü?
34 Senin ellerin bağlanmamış, ve ayak-ların zincirlere vurulmamıştı; adam şerir adamlar önünde düşer gibi, sen öyle düştün. Ve tüm halk bir daha onun üze-rine ağladı.
35 Ve tüm halk henüz gündüzken ekmek yemeye teşvik için Davut'a gelince; Davut ant içip, Eğer güneş batmadan ekmek ya da başka bir şey tatarsam, dedi, Allah bana böyle, ve daha ziyadesini yapsın.
36 Ve tüm halk buna dikkat etti, ve kralın yaptığı her şey tüm halk gözünde iyi göründüğü gibi, bu da gözlerinde iyi göründü.
37 Çünkü tüm halk ve tüm İsrail o gün anladı ki, Ner oğlu Abner'in öldürülmesi kraldan değildi.
38 Ve kral kullarına, Bugün İsrail'de bir reisin, büyük bir adamın düştüğünü bil-miyor musunuz? dedi.
39 Ve ben meshedilmiş bir kral olduğum halde bugün zayıfım; bu adamlar, Zeru-ya'nın oğulları, benden daha zorludurlar; kötülük edene RAB şerrine göre ödeye-cek.
