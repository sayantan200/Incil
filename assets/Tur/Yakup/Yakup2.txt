1. Kardeşlerim, Rabbimiz İsa Mesih'in, yücelik Rabbi'nin, imanını şahıslara bakarak tutmayın.
2. Çünkü eğer toplantınıza altın yüzüklü, parlak giysiler içinde bir adam gelirse, ve bir fakir adam da kirli giysiler içinde gelirse;
3. Ve parlak giyimli adama özen göstererek, Sen buraya iyi yere otur, derseniz; fakire de, Sen orada dur, ya da basamağımın altında otur, derseniz;
4. İçinizde ayrım yapmış, kötü düşünceli yargıçlar olmuş olmuyor musunuz?
5. Dinleyin, sevgili kardeşlerim, Allah, bu dünyanın fakirlerini imanda zengin olmak ve kendisini sevenlere vaat ettiği krallığın mirasçıları olmak üzere seçmedi mi?
6. Ama siz fakiri hor gördünüz. Zenginler size gadretmezler mi? Ve onlar sizi mahkemelere sürüklemezler mi?
7. Onlar adlandırıldığınız yüce isme küfretmezler mi?
8. Eğer, Komşunu kendin gibi seveceksin, Yazı'sına göre melîkâne yasayı yerine getirirseniz, iyi edersiniz;
9. Ama eğer insanlar arasında ayrım yaparsanız, günah işlersiniz, ve yasa tarafından suç işleyenler olarak suçlu çıkarılmaktasınız.
10. Çünkü her kim tüm yasayı tutup da tek bir noktada sürçerse, tümüne karşı suçlu olur.
11. Çünkü, Zina etme, demiş olan, Öldürme, de demiştir. Şimdi eğer sen zina etmez, ama öldürürsen, yasa çiğneyici olursun.
12. Özgürlük yasasıyla yargılanacak olanlar gibi, böylece konuşun ve böylece yapın.
13. Çünkü merhamet göstermemiş olan merhametsizce yargılanacaktır; ve merhamet yargıya karşı övünür.
14. Kardeşlerim, eğer bir adam işleri yokken imanı olduğunu söylerse, bu neye yarar? İman onu kurtarabilir mi?
15. Eğer bir kardeş ya da kız kardeş çıplak ve günlük yiyecekten yoksunsa,
16. Ve sizden biri onlara, Esenlikle gidin, ısının ve doyun, derse; ama onlara bedene gereken şeyleri vermezseniz, bu neye yarar?
17. Böylece iman da, eğer işleri olmazsa, tek başınayken ölüdür.
18. Evet, bir adam diyebilir ki, Senin imanın var, ve benim işlerim var; işlerin olmaksızın sen bana imanını göster, ve ben imanımı sana işlerimle göstereceğim.
19. Sen, Allah'ın bir olduğuna inanıyorsun; iyi ediyorsun, iblisler de inanıyor, ve titriyorlar.
20. Ama, Ey boş adam, işler olmadan imanın ölü olduğunu bilmek istiyor musun?
21. Babamız İbrahim, oğlu İshak'ı sunağın üzerinde sunduğu zaman, işlerle aklanmadı mı?
22. İmanın nasıl onun işleriyle işlediğini ve imanın işlerle yetkinlik bulduğunu görüyor musun?
23. Ve, İbrahim Allah'a inandı, ve bu ona doğruluk için sayıldı, diyen Yazı yerine geldi; ve ona Allah'ın dostu denildi.
24. Şimdi görüyorsunuz ki, nasıl bir adam işlerle aklanır, ve yalnız imanla değil.
25. Aynı şekilde fahişe Rahab da, ulakları kabul edip onları başka bir yoldan geri gönderdiği zaman, işlerle aklanmadı mı?
26. Çünkü beden, ruh olmayınca ölü olduğu gibi, böylece iman da, işler olmayınca ölüdür.
