1. Aranızda savaşlar ve kavgalar nereden olur? Buradan, yani üyelerinizde savaşan tutkularınızdan değil mi?
2. Arzu ediyorsunuz, ve elde etmiyorsunuz; öldürüyorsunuz, ve gayret ediyorsunuz, ve kavuşamıyorsunuz; kavga edip savaşıyorsunuz, yine de elde edemiyorsunuz, çünkü dilemiyorsunuz.
3. Diliyorsunuz, ve almıyorsunuz, çünkü kötü amaçla, tutkularınıza harcamak için diliyorsunuz.
4. Ey zinakâr ve zâniyeler, dünya ile dostluğun Allah'a düşmanlık olduğunu bilmiyor musunuz? Şimdi kim dünya ile dost olmak isterse, Allah'a düşman olur.
5. Yazı boş yere söylüyor mu sanıyorsunuz? Bizde duran ruh kıskançlık derecesinde arzu eder.
6. Ama daha çok inayet verir. Bu nedenle diyor ki, Allah kibirlilere karşı durur, ama alçakgönüllülere inayet verir.
7. Bunun için Allah'a boyun eğin. İblise karşı durun, ve o sizden kaçacaktır.
8. Allah'a yaklaşın, o da size yaklaşacaktır. Ey günahkârlar, ellerinizi temizleyin; ey iki yürekliler, yüreklerinizi paklayın.
9. Kederlenin, ve yas tutun, ve ağlayın; gülüşünüz yasa dönüşsün, sevinciniz de üzüntüye.
10. Rab'bin gözü önünde kendinizi alçaltın, ve O sizi yükseltecektir.
11. Ey kardeşler, birbirinizi yermeyin. Kardeşini yeren, ve kardeşini yargılayan, yasayı yerer, ve yasayı yargılar; ama eğer sen yasayı yargılarsan, yasanın uygulayıcısı değil, ama yargıcısın.
12. Tek bir yasa koyucu vardır, kurtarmaya ve helâk etmeye gücü yeten odur; başkasını yargılayan sen kimsin?
13. Gelin şimdi, Bugün ya da yarın falan kente gideceğiz, ve orada bir yıl kalacağız, ve alış veriş edeceğiz, ve kazanacağız, diyenler;
14. Oysa yarın ne olacağını bilmiyorsunuz. Çünkü yaşamınız nedir? kısa süre görünen ve sonra görünmez olan bir buğudur.
15. Bunun yerine, Rab dilerse yaşayacağız, ve şunu, ya da bunu yapacağız, demelisiniz.
16. Ama şimdi övünçlerinizle seviniyorsunuz; bu tür övüncün tümü kötüdür.
17. Bu nedenle, iyilik etmeyi bilip de onu yapmayana o günahtır.
