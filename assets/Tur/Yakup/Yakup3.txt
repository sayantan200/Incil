1. Kardeşlerim, bizim daha büyük mahkûmiyete uğrayacağımızı bilerek, çoğunuz öğretmen olmayın.
2. Çünkü hepimiz çok şeylerde sürçeriz. Bir adam sözde sürçmezse, yetkin adam odur, tüm bedenine de gem vurabilir.
3. Bakın, bize itaat etmeleri için atların ağızlarına gem vuruyoruz; onların tüm bedenini de çeviriyoruz.
4. Gemilere de bakın, o kadar büyük olduğu ve güçlü rüzgârlar tarafından sürüklendiği halde, dümencinin gönlü her nereye isterse, küçücük bir dümenle oraya çevrilirler.
5. Bunun gibi, dil de küçük bir üyedir, ve büyük şeylerle övünür. Bakın, küçücük bir ateş ne kadar büyük bir ormanı tutuşturur!
6. Ve dil bir ateştir, bir fesat dünyasıdır; dil üyelerimiz arasında böyledir ki, tüm bedenimizi kirletir ve tabiatın devranını alevlendirir; kendisi de cehennemden alevlenir.
7. Çünkü her tür yabani hayvan, ve kuş, ve sürüngen, ve denizdeki şeyler insanlar tarafından evcilleştirilmiş, ve evcilleştirilmektedir;
8. Ama dili hiçbir adam evcilleştiremez; öldürücü zehirle dolu, uslanmak bilmez bir kötülüktür.
9. Onunla Allah'a, yani Baba'ya hamt ederiz; yine onunla Allah'ın benzeyişinde yaratılmış olan insanları lanetleriz.
10. Hamt ve lanet aynı ağızdan çıkıyor. Kardeşlerim, bu şeyler böyle olmamalı.
11. Bir pınar aynı gözden tatlı ve acı su çıkarır mı?
12. Kardeşlerim, incir ağacı zeytin, ya da asma incir verebilir mi? Bunun gibi, hiçbir pınar hem tuzlu hem tatlı su veremez.
13. Aranızda hikmetli ve anlayışlı adam kimdir? İyi yaşayışla işlerini bilgelik yumuşaklığında göstersin.
14. Ama eğer yüreğinizde acı kıskançlık ve sürtüşme varsa, övünmeyin, ve gerçeğe karşı yalan söylemeyin.
15. Bu bilgelik, yukarıdan inmemiştir, ama dünyevi, nefsani, şeytanidir.
16. Çünkü nerede kıskançlık ve sürtüşme varsa, orada karışıklık ve her kötü iş vardır.
17. Ama yukarıdan olan bilgelik her şeyden önce paktır, sonra barışçıl, yumuşak, uysal, merhamet ve iyi meyvelerle doludur, kayırıcılığı ve ikiyüzlülüğü yoktur.
18. Ve doğruluk ürünü barış yapanlarca barış içinde ekilir.
