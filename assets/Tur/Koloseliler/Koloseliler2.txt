1. Çünkü sizin, ve Laodikya'da bulunanların, ve et bedence yüzümü hiç görmemiş olanların hepsi için ne denli büyük bir çaba içinde bulunduğumu bilmenizi isterim;
2. Öyle ki, yürekleri teselli bulsun ve kendileri sevgide birleşmiş olarak anlayışın tam güvenliğinin zenginliklerine ve Allah'ın, ve Baba'nın, ve Mesih'in sırrının bilgisine kavuşsunlar;
3. O'nda bilgeliğin ve bilginin tüm hazineleri gizlenmiştir.
4. Ve bunu, bir adam sizi kandırıcı sözlerle aldatmasın diye söylüyorum.
5. Çünkü her ne kadar et bedence hazır bulunmuyorsam da, ruhça sizinle beraberim, düzenliliğinizi ve Mesih'e imanınızın sağlamlığını görüyor ve seviniyorum.
6. Buna göre Rab Mesih İsa'yı nasıl kabul ettinizse, öylece O'nda yürüyün;
7. O'nda köklenip gelişin, ve size öğretildiği gibi imanda pekişin, bunun içinde şükranla dolup taşarak.
8. Sakının, Mesih'e göre değil, ama insanların geleneğine ve dünyanın temel ilkelerine göre, felsefe ve boş hileyle bir adam sizi yağma etmesin.
9. Çünkü Uluhiyet'in tüm doluluğu bedence O'nda oturuyor.
10. Her yönetim ve kudretin başı O'dur, siz de O'nda tamamsınız;
11. Hem de O'nda et bedenin günahlarının bedeninden Mesih'in sünnetiyle soyunup elle olmamış sünnetle sünnet edildiniz;
12. Vaftizde O'nunla birlikte gömüldünüz ve bunda da O'nu ölüler arasından dirilten Allah'ın işlemesinin imanı aracılığıyla O'nunla birlikte dirildiniz.
13. Ve, siz günahlarınızda ve et bedeninizin sünnetsizliğinde ölüyken, O sizi O'nunla birlikte diri etti, tüm suçlarınızı bağışladı;
14. Bize karşı ve aleyhimizde olan kanunların el yazısını sildi, ve O'nu çarmıhına mıhlayıp ortadan kaldırdı;
15. Ve yönetimleri ve kudretleri yağma edip onları bunda yendi, onları açıkça serdi.
16. Bu nedenle yiyecekte, yahut içecekte, yahut bayram, yahut yeni ay, yahut Şabat günleri konusunda hiçbir adam sizi yargılamasın;
17. Bunlar gelecek şeylerin gölgesidir, ama beden Mesih'tendir.
18. İsteyerek alçakgönüllülük edip meleklere tapınan, görmemiş şeylere dahil eden, kendi et bedensel aklıyla boş yere kabaran,
19. Ve Baş'a tutunmayan hiçbir adam sizi ödülünüzden yoksun bırakmasın; tüm beden, eklemler ve bağlar aracılığıyla bundan beslenip birleştirilerek Allah'ın sağladığı büyümeyle büyür.
20. Bunun için eğer Mesih'le birlikte dünyanın temel ilkelerine öldünüzse, dünyada yaşayanlar gibi niçin kurallara uyuyorsunuz?
21. (Tutma, tatma, dokunma;
22. Bunların hepsi kullanıldıkça yok olurlar;) bunlar insanların emirlerine ve öğretilerine göredir.
23. Gerçi gönüllü tapınmada, alçak gönüllülükte ve bedene şefkat etmemekte bunların bilgece bir görünüşü vardır; et bedenin doyurulması için bir onur da değillerdir.
