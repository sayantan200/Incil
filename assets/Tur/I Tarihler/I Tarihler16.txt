BÖYLECE Allah'ın Sandığı'nı içeri getirdiler, ve onun için Davut'un kurmuş olduğu çadırın ortasına onu koydular; ve Allah'ın önünde yakmalık kurbanlarla esenlik sunuları sundular.
2 Ve Davut yakmalık sunuları ve esenlik sunularını sunmayı bitirdiği zaman, RAB'bin adıyla halkı kutsadı.
3 Ve İsrail'den her kişiye, erkek ve kadın, herkese bir somun ekmek, ve bir parça et, ve bir şişe şarap dağıttı.
4 Ve RAB'bin Sandığı önünde hizmet etmek, ve İsrail'in Allahı RAB'bi zikret-mek, ve ona şükredip hamdetmek için Levililer'den adamlar koydu:
5 Baş Asaf, ve onun ikincisi olan Zekarya, Yeiel, ve Şemiramot, ve Yehiel, ve Mattitya, ve Eliab, ve Benaya, ve Obed-edom, ve Yeiel, santurlar ve çenklerle; ama Asaf yüksek ses çıkaran zillerle;
6 Kâhinler Benaya ve Yahaziel de Allah'ın Antlaşma Sandığı önünde daima borularla.
7 O zaman Davut, ilk defa olarak o günde, RAB'be şükretmek için şu mez-muru Asaf'la kardeşlerinin eline verdi.
8 RAB'be şükredin, adını çağırın; halklar arasında onun işlerini bildirin.
9 Ona ezgiler söyleyin, ona mezmurlar okuyun; tüm harika işlerini söyleyin.
10 Kutsal adıyla övünün; RAB'bi arayan-ların yüreği sevinsin.
11 RAB'bi ve onun kuvvetini arayın; yüzünü daima arayın.
12 Ey kulu İsrail'in tohumu, seçtiği Yakup çocukları,
13 Yaptığı harikaları, onun mucizelerini, ve ağzının hükümlerini anın.
14 Allahımız RAB odur; hükümleri tüm yeryüzündedir.
15 Ebediyen onun antlaşmasını, bin nesle kadar buyurduğu sözünü,
16 Yani İbrahim'le yaptığı antlaşmayı, ve İshak'a olan andını hatırlayın;
17 Ve, Mirasınızın payı olmak üzere, Kenan ülkesini sana vereceğim, diyerek,
18 Kanun olmak üzere Yakup'a, sonsuz antlaşma olarak İsrail'e teyit etti;
19 O vakit ki, siz sayıca az, çok az, ve orada misafirlerdiniz;
20 Ve ulustan ulusa, ve bir krallıktan başka bir halka dolaşınca;
21 Kimseyi onlara kötülük etsin diye bırakmadı; onlar uğruna kralları bile azarladı,
22 Meshettiklerime dokunmayın, ve pey-gamberlerime kötülük etmeyin, dedi.
23 Ey tüm dünya, RAB'be ezgiler söy-leyin; onun kurtarışını günden güne müjdeleyin.
24 Onun yüceliğini milletler arasında, harika işlerini tüm uluslar arasında ilan edin.
25 Çünkü RAB büyüktür, ve çok övgüye layıktır; ve tüm ilahlardan daha korkunçtur.
26 Çünkü halkların tüm ilahları putlardır; ama RAB gökleri yaptı.
27 Yücelik ve onur onun huzurundadır; kuvvet ve sevinç onun yerindedir.
28 Sizler halklar soyları, RAB'be verin, yüceliği ve kuvveti RAB'be verin;
29 Adının layık olduğu yüceliğini RAB'be verin; sunu getirin ve onun önüne gelin; kutsallığın güzelliğinde RAB'be tapının.
30 Ey tüm yeryüzü, onun önünde titre-yin; dünya da sabit olacaktır, sarsılmasın diye;
31 Gökler sevinsin, yeryüzü de mesrur olsun; ve uluslar arasında insanlar, RAB krallık ediyor! desin.
32 Deniz ve onun dolusu gürlesin; kır ve hep içindekiler sevinçle coşsun;
33 O zaman ormanın ağaçları, RAB'bin önünde sevinçle ezgiler söyleyecekler; çünkü yeryüzüne hükmetmeye geliyor.
34 RAB'be şükredin, çünkü o iyidir; çünkü merhameti sonsuza dek sürer.
35 Ve deyin ki, Ey kurtarışımızın Allahı, bizi kurtar, senin kutsal adına şükrede-lim, ve senin övgünle övünelim diye, bizi topla, ve milletlerden bizi azat et.
36 İsrail'in Allahı RAB ezelden ebede kadar hamtlar olsun. Ve tüm halk, Amin, dediler, ve RAB'bi övdüler.
37 Böylece orada, RAB'bin Antlaşma Sandığı önünde, her günün işine göre, daima sandığın önünde hizmet etmek için Asaf'la kardeşlerini;
38 Ve Obed-edom'la onların kardeşleri-ni, altmış sekiz kişiyi; ve kapıcı olarak da Yedut oğlu Obed-edom'u, ve Hosa'yı koydu;
39 Ve Gibeon'da olan yüksek yerde, RAB'bin meskeni önünde, yakmalık sunu sunağı üzerinde,
40 RAB'bin İsrail'e emrettiği yasasında yazılı olanın hepsine göre, daima sabah ve akşam RAB'be yakmalık sunular sunmak için kâhin Zadok'u, ve kâhin kardeşlerini;
41 Ve RAB'be şükretmek için, onlarla beraber Heman'ı, ve Yedutun'u, ve adlarıyla anılan seçilmişlerden artakalanları koydu; çünkü merhameti sonsuza dek sürer;
42 Ve onlarla beraber Heman ve Yedutun, yanında olan yüksek ses çıkaranlar için borular, ziller, ve Allah'ın müzik aletleri; ve Yedutun'un oğulları kapıcı idiler.
43 Ve tüm halk, her adam kendi evine, gitti; ve Davut evini kutsamak için döndü.
