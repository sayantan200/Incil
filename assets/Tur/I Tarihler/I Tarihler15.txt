VE Davut, kendisi için Davut Şehri'n-de evler yaptı; ve Allah'ın Sandığı için yer hazırladı, ve onun için çadır kurdu.
2 O zaman Davut, Levililer'den başkası Allah'ın Sandığı'nı taşıyamaz, dedi; çünkü Allah'ın Sandığı'nı taşımak için, ve kendisine ebediyen hizmet etmek için RAB onları seçti.
3 Ve Davut RAB'bin Sandığı için hazırlamış olduğu yere onu çıkarmak üzere tüm İsrail'i Yeruşalim'e topladı.
4 Ve Davut Harun çocuklarını, ve Levililer'i topladı:
5 Kohat oğullarından, baş Uriel'le kardeşleri, yüz yirmi kişi;
6 Merari oğullarından, baş Asaya ile kardeşleri, iki yüz yirmi kişi;
7 Gerşom oğullarından, baş Yoel ile kardeşleri, yüz otuz kişi;
8 Elizafan oğullarından, baş Şemaya ile kardeşleri, iki yüz kişi;
9 Hebron oğullarından, baş Eliel ile kardeşleri, seksen kişi;
10 Uzziel oğullarından, baş Amminadab ile kardeşleri, yüz on iki kişi.
11 Ve Davut kâhinleri, Zadokla Abiatar'ı, ve Levililer'i, Uriel'i, Asaya'yı, ve Yoel'i, Şemaya'yı, ve Eliel'i, ve Amminadab'ı çağırdı.
12 Ve onlara, Siz Levililer atalarının baş-larısınız, dedi; siz ve kardeşleriniz, ken-dinizi kutsal kılın, ve İsrail'in Allahı RAB'bin Sandığı'nı onun için hazırlamış olduğum yere çıkarın.
13 Çünkü geçen sefer siz taşımadınız, biz de onu usule göre aramadık, diye Allahımız RAB bizi vurdu.
14 Böylece İsrail Allahı RAB'bin sandığını çıkarmak için kâhinlerle Levililer kendilerini kutsal kıldılar.
15 Ve RAB'bin sözüne göre, Musa'nın emretmiş olduğu gibi, Levi oğulları Allah'ın Sandığı'nın kolları kendi omuzları üzerinde olarak onu taşıdılar.
16 Ve Davut Levililer'in başlarına, müzik aletleri, santurlar, çenkler, ve ziller ça-larak sevinçle ses yükselten ezgiciler olmak üzere, kardeşlerinden tayin etsin-ler diye söyledi.
17 Böylece Levililer Yoel oğlu Heman'ı, ve kardeşlerinden Berekya oğlu Asaf'ı; ve kardeşleri Merari oğullarından Kuşaya oğlu Eytan'ı;
18 Ve bunlarla beraber ikinci sınıf kar-deşlerinden kapıcıları, Zekeriya'yı, Ben'i, ve Yaaziel'i, ve Şemiramot'u, ve Yehiel'i, ve Unni'yi, Eliab'ı, ve Benaya'yı, ve Maaseya'yı, ve Mattitya'yı, ve Elifelehu'yu, ve Mikneya'yı, ve Obed-edom'u, ve Yeiel'i tayin ettiler.
19 Böylece ezgiciler, Heman, ve Asaf ve Eytan, yüksek ses çıkaran tunç zillerle;
20 Ve Zekeriya, ve Aziel, ve Şemiramot, ve Yehiel, ve Unni, ve Eliab ve Maase-ya, ve Benaya, Alamot üzere santurlarla;
21 Ve Mattitya ve Elifelehu, ve Mikneya, ve Obed-edom, ve Yeiel, ve Azazya, Şe-minit üzere çenklerle kılavuzluk etsinler diye tayin olundular.
22 Ve Levililer'in başı olan Kenanya ezgi için idi, ezgi hakkında eğiticiydi, çünkü anlayışlıydı.
23 Ve Berekya, ve Elkana sandığa kapı-cıydılar.
24 Ve Şebanya, ve Yoşafat, ve Netanel, ve Amasay, ve Zekeriya, ve Benaya, ve Eliezer, kâhinler, Allah'ın Sandığı önün-de boru çalıyorlardı; ve Obed-edom ve Yehiya sandığa kapıcıydılar.
25 Böylece, RAB'bin antlaşma san-dığını Obed-edom'un evinden sevinçle çıkarmak için, Davut'la İsrail'in ihtiyarları ve binlerin başları gittiler.
26 Ve vaki oldu ki, RAB'bin Antlaşma Sandığı'nı taşıyan Levililer'e Allah yardım edince, yedi boğa ile yedi koç sundular.
27 Ve Davut ince ketenden bir cüppe giyinmişti, ve sandığı taşıyan tüm Le-vililer, ve ezgicilerle ezgi öğretmeni olan Kenanya da öyleydi; Davut'un üzerinde keten efod da vardı.
28 Böylece tüm İsrail bağırışla, ve zur-nalar üfleyerek, borular ve zillerle, ve yüksek ses çıkaran santurlar ve çenkler çalarak RAB'bin Antlaşma Sandığı'nı çıkardılar.
29 Ve vaki oldu ki, RAB'bin Antlaşma Sandığı Davut Şehri'ne geldiği zaman, Saul'un kızı Mikal pencereden baktı, ve Kral Davut'u sıçrayıp raksederken gördü; ve yüreğinde onu hor gördü.
