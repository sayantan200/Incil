ŞİMDİ bundan sonra vaki oldu ki, Ammon çocuklarının Kralı Nahaş öldü, ve yerine oğlu krallık etti.
2 Ve Davut, Nahaş oğlu Hanun'a iyilik edeyim, dedi, çünkü babası bana iyilik etti. Ve babasından ötürü ona baş sağ-lığı dilemek için Davut ulaklar gönderdi. Böylece Davut'un kulları Hanun'a baş sağlığı dilemek için onun yanına, Ammon çocukları ülkesine geldiler.
3 Ama Ammon çocuklarının reisleri Hanun'a dediler ki, Davut sana baş sağlığı dileyenler göndermekle babana hürmet mi ediyor sanıyorsun? onun kullarının senin yanına gelmeleri araştırmak, ve yıkmak, ve ülkeyi çaşıtlamak için değil midir?
4 Bunun için Hanun Davut'un kullarını tutup onları tıraş etti, ve giysilerini oturak yerine kadar ortadan kesti, ve onları gönderdi.
5 O zaman bazıları gidip bu adamlara olan işi Davut'a bildirdiler. Ve onları karşılamak için gönderdi, çünkü o adam-lar çok utanıyorlardı. Ve kral dedi ki, Sakalınız uzayıncaya kadar Eriha'da oturun, ve o zaman dönün.
6 Ve Ammon çocukları, kendilerini Davut'a iğrenç kıldıklarını görünce, Hanun ile Ammon çocukları, Mezo-potamya'dan, ve Suriye-maaka'dan, ve Zoba'dan, kendilerine ücretle savaş arabaları ve atlılar tutmak için bin talant gümüş gönderdiler.
7 Böylece kendilerine otuz iki bin savaş arabası, ve Maaka Kralı'yla halkını ücretle tuttular, onlar da gelip Medeban'ın önünde ordugâh kurdular. Ve Ammon çocukları kendi şehirlerinden toplanıp savaşa geldiler.
8 Ve Davut bunu duyunca Yoab'ı, ve tüm güçlü adamlar ordusunu gönderdi.
9 Ve Ammon çocukları çıkıp şehrin kapısında savaşa dizildiler; ve gelmiş olan krallar ayrıca kırdaydılar.
10 Şimdi savaşın yüzü önden ve arka-dan kendisine karşı olduğunu Yoab gö-rünce, tüm İsrail'in seçme adamlarından ayırdı, ve onları Suriyeliler'e karşı dizdi.
11 Ve halkın artakalanlarını kardeşi Abi-şay'ın eline verdi; ve onlar Ammon çocuklarının karşısına dizildiler.
12 Ve, Eğer Suriyeliler benden kuvvetli olurlarsa, dedi, o zaman sen bana yar-dım edersin; ama eğer Ammon çocukları senden kuvvetli olurlarsa, o zaman ben sana yardım ederim.
13 Yürekli ol, ve halkımız için, ve Allahımız'ın şehirleri için yiğitlikler edelim; ve RAB gözünde iyi olanı etsin.
14 Böylece Yoab'la yanında olan halk Suriyeliler'in karşısında savaş için yak-laştılar, ve onun önünden kaçtılar.
15 Ve Suriyeliler'in kaçmış olduklarını Ammon çocukları görünce, onlar da kardeşi Abişay'ın önünden kaçıp şehre girdiler. O zaman Yoab Yeruşalim'e geldi.
16 Ve İsrail'in önünde bozulduklarını Suriyeliler görünce, ulaklar gönderdiler, ve Hada-rezer'in ordu komutanı Şofak başlarında olarak ırmağın ötesinde olan Suriyeliler'i çıkardılar.
17 Ve Davut'a bildirildi; ve tüm İsrail'i toplayıp Ürdün'den geçti, ve onların üze-rine geldi, ve onlara karşı savaş düzeni aldı. Böylece Davut Suriyeliler'e karşı savaş düzeni alınca, onunla cenkleştiler.
18 Ama Suriyeliler İsrail'in önünden kaçtılar; ve Davut Suriyeliler'den yedi bin araba savaşçılarıyla kırk bin yaya asker öldürdü, ordu komutanı Şofak'ı da öldürdü.
19 Ve Hadarezer'in kulları İsrail'in önün-de bozulduklarını görünce, Davut'la ba-rışıklık edip onun kulları oldular; ve artık Suriyeliler Ammon çocuklarına yardım etmek istemediler.
