O ZAMAN Davut, RAB Allah'ın evi budur, dedi, ve İsrail için yakmalık sunular sunağı budur.
2 Ve Davut İsrail ülkesinde olan gariple-rin toplanmasını emretti: ve Allah'ın evini yapmak için yonma taşlar yonutmak üzere taşçılar koydu.
3 Ve Davut kapıların kanatlarına çiviler ve reze kolları için pek çok demir, ve çoklukta tartıya gelmez tunç,
4 Sayıya gelmez sedir ağaçları da ha-zırladı; çünkü Saydalılar ve Surlular Davut'a pek çok sedir ağaçları getir-mişlerdi.
5 Ve Davut, Oğlum Süleyman gençtir ve toydur, dedi, ve RAB'be yapılacak ev çok büyük, tüm ülkelerde şöhretli ve izzetli olması gerektir; bundan dolayı onun için hazırlık yapacağım. Böylece Davut ölümünden önce çok hazırlık yaptı.
6 O zaman oğlu Süleyman'ı çağırdı, ve İsrail'in Allahı RAB için ev yapsın diye ona emretti.
7 Ve Davut Süleyman'a, Oğlum, dedi, bana gelince, Allahım RAB'bin adına ev yapmak aklımdaydı.
8 Ama bana RAB'bin sözü gelip dedi ki, Sen çok kan döktün, ve büyük savaşlar yaptın; benim adıma sen ev yapmaya-caksın, çünkü gözümün önünde yere çok kan döktün.
9 İşte, sana bir oğul doğacak, o barış adamı olacak; ve ona çepçevre tüm düşmanlarından rahat vereceğim; çünkü onun adı Süleyman olacak, ve onun günlerinde İsrail'e esenlik ve sükun vere-ceğim.
10 Benim adıma bir ev yapacak; ve o benim oğlum olacak, ve ben onun ba-bası olacağım; ve İsrail üzerinde kral-lığının tahtını ebediyen pekiştireceğim.
11 Şimdi, oğlum, RAB seninle beraber olsun; ve işin iyi gitsin, ve Allahın RAB'bin evini, senin hakkında söylediği gibi, yap.
12 Ancak RAB sana hikmet ve anlayış versin, ve İsrail hakkında sana emretsin; öyle ki Allahın RAB'bin yasasını tutasın.
13 Eğer İsrail hakkında RAB'bin Musa'ya emrettiği kuralları ve hükümleri yapmak üzere onları tutarsan, o zaman işin iyi gidecektir; kuvvetli ol, ve yürekli ol; korkma, ve yılgınlığa düşme.
14 Şimdi, işte, bu hakir halimde RAB'bin evi için yüz bin talant altın, ve bin bin talant gümüş, ve tartısız tunçla demir hazırladım, çünkü pek çoktur; ağaçlar ve taşlar da hazırladım; ve sen onların üze-rine katabilirsin.
15 Üstelik senin yanında çok işçiler, taş yontanlar, taş ve kereste işçileri, ve her çeşit işte her çeşit hünerli adam var;
16 Altının, gümüşün, tuncun ve demirin de sayısı yok. Kalk da yap; ve RAB seninle beraber olsun.
17 Davut İsrail'in tüm reislerine de oğlu Süleyman'a yardım etmeyi emredip dedi ki,
18 Allahınız RAB sizinle beraber değil mi? ve size çepçevre rahat vermedi mi? çünkü ülkede oturanları benim elime verdi; ve RAB'bin önünde ve halkın önünde ülke baş eğdi.
19 Şimdi Allahınız RAB'bi yüreğinizle ve canınızla aramaya koyulun; ve kalkın, ve RAB'bin adına yapılacak evin içine RAB'bin Antlaşma Sandığı'nı, ve Allah'ın kutsal kaplarını getirmek için RAB Allah'ın makdisini yapın.
