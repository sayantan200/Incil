VE Şeytan İsrail'e karşı kalktı, ve İsrail'i saymak için Davut'u kışkırttı.
2 Ve Davut Yoab'a ve halkın önderleri-ne, Gidin, dedi, Beer-şeba'dan Dan'a kadar İsrail'i sayın; ve onların sayısını bana getirin ki, onu bileyim.
3 Ve Yoab, RAB halkını olduklarından yüz kat daha artırsın, dedi; ama efendim kral, onların hepsi efendimin kulları değil mi? niçin efendim bunu arıyor? niçin İsrail'in üzerine suç getirsin?
4 Ama kralın sözü Yoab'a karşı galebe etti. Bunun için Yoab çıktı, ve tüm İsrail'i dolaştı, ve Yeruşalim'e geldi.
5 Ve Yoab yazılan halkın sayısını Davut'a verdi. Ve tüm İsrail, kılıç çeken bin binler ve yüz bin adamdı; ve Yahuda kılıç çeken dört yüz yetmiş bin adamdı.
6 Ama onların arasında Levi'yi ve Benyamin'i saymadı; çünkü kralın sözü Yoab'a iğrençti.
7 Ve bu iş Allah'ın gözünde kötü oldu; Bunun için İsrail'i vurdu.
8 Ve Davut Allah'a, Bu işi yapmakla büyük günah işledim, dedi; ama şimdi, sana yalvarırım, kulunun fesadını sayma; çünkü çok akılsızlık ettim.
9 Ve RAB Davut'un göreni Gad'a söyleyip dedi ki,
10 Git, ve Davut'a söyleyip de ki, RAB şöyle diyor: Senin önüne üç şey koyuyorum; kendin için onlardan birini seç de sana onu yapayım.
11 Böylece Gad Davut'a gelip ona dedi ki, RAB şöyle diyor: İstediğini al:
12 Ya üç yıl kıtlık; ya da düşmanlarının kılıcı sana erişerek seni sıkıştıranların önünde üç ay bitip tükenmek; ya da üç gün RAB'bin kılıcı, ve RAB'bin meleği İsrail'in tüm sınırlarında harap ederek ülkede veba. Şimdi bunun için bak, beni gönderene ne cevap götüreyim?
13 Ve Davut Gad'a, Çok sıkılıyorum, dedi; şimdi RAB'bin eline düşeyim, çün-kü onun merhametleri çok büyüktür; ama insan eline düşmeyeyim.
14 Böylece RAB İsrail'in üzerine veba gönderdi; ve İsrail'den yetmiş bin adam düştü.
15 Ve Allah Yeruşalim'i harap etmek için ona bir melek gönderdi; ve onu harap etmek üzere iken RAB baktı, ve beladan ötürü nadim oldu, ve harap eden meleğe, Yeter, şimdi elini çek, dedi. Ve RAB'bin meleği Yebusî Ornan'ın harman yerinin yanında duruyordu.
16 Ve Davut gözlerini kaldırdı, ve RAB'bin meleğini, elinde yalın kılıcı Yeruşalim üzerine uzatılmış olarak, yerle gök arasında durmakta gördü. Ve Davut'la ihtiyarlar, çul sarınmış olarak yüz üstü düştüler.
17 Ve Davut Allah'a dedi ki, halkın sayıl-masını emreden ben değil miyim? günah işleyen, ve gerçekten kötülük yapan adam benim; ama bu koyunlara gelince, onlar ne yaptılar? ya RAB Allahım, sana yalvarırım, senin elin bana karşı ve babamın evine karşı olsun; ama kendi halkını vurmak için onlara karşı olmasın.
18 O zaman RAB'bin meleği, Davut çıksın, ve Yebusî Ornan'ın harman yerinde RAB'be bir sunak kursun, diye Davut'a söylemesini Gad'a emretti.
19 Ve RAB'bin adıyla Gad'ın söylediği söze göre Davut çıktı.
20 Ve Ornan arkasına döndü, ve meleği gördü; ve kendisiyle beraber olan dört oğlu gizlendiler. Şimdi Ornan buğday dövüyordu.
21 Ve Davut Ornan'a gelirken, Ornan baktı ve Davut'u gördü, ve harman yerinden çıktı, ve Davut'a yüz üstü yere kapandı.
22 O zaman Davut Ornan'a, Bu harman yerini bana ver de orada RAB'be sunak yapayım, dedi; veba halkın üzerinden kaldırılsın diye onu tam değeriyle vere-ceksin.
23 Ve Ornan Davut'a, Onu kendine al, dedi, ve efendim kral gözünde iyi olanı yapsın; işte, yakmalık sunular olarak öküzleri, ve odun olmak üzere dövenleri, yemelik sunu olmak üzere de buğdayı veriyorum; hepsini veriyorum.
24 Ve Kral Davut Ornan'a, Hayır, dedi; ama mutlaka tam parasıyla satın ala-cağım; çünkü senin malın olan şeyi RAB için almam, ve hiçe mal olmuş yakmalık sunu sunmam.
25 Böylece Davut yer için Ornan'a tartıda altı yüz şekel altın verdi.
26 Ve Davut orada RAB'be sunak yaptı, ve yakmalık sunular ve esenlik sunuları sundu; ve RAB'be yakardı, ve RAB yakmalık sunular sunağı üzerinde ona gökten ateşle cevap verdi.
27 Ve RAB meleğe söyledi; o da kılıcını tekrar kınına koydu.
28 O vakitte Yebuşî Ornan'ın harman yerinde RAB'bin kendisine cevap vermiş olduğunu Davut görünce, orada kurban-lar kesti.
29 Çünkü Musa'nın çölde yapmış olduğu RAB'bin meskeni, ve yakmalık sunular sunağı o zaman Gibeon'daki yüksek yerde idi.
30 Ama Davut Allah'tan sormak için onun önüne gidemedi; çünkü RAB'bin meleğinin kılıcı yüzünden korkuyordu.
