ŞİMDİ vaki oldu ki, Davut evinde oturunca, Davut Peygamber Natan'a, İşte, dedi, ben sedir ağacından bir evde oturuyorum, ama RAB'bin antlaşma san-dığı perdeler altında duruyor.
2 O zaman Natan Davut'a, Yüreğinde olanın hepsini yap, dedi; çünkü Allah seninle beraberdir.
3 Ve o gece vaki oldu ki, Natan'a Allah'ın sözü gelip dedi ki,
4 Git ve kulum Davut'a söyle: RAB şöyle diyor: Oturmak için sen bana ev yapma-yacaksın;
5 Çünkü İsrail'i çıkardığım günden bugüne dek bir evde oturmadım, ama çadırdan çadıra, ve meskenden meskene gezdim.
6 Tüm İsrail ile beraber yürüdüğüm yerlerin hepsinde, halkımı gütmek için kendilerine emrettiğim İsrail hakimlerin-den birine, Niçin bana sedir ağacından bir ev yapmadınız, diye bir söz söyledim mi?
7 Şimdi bunun için kulum Davut'a şöyle diyeceksin: Orduların RAB'bi şöyle diyor: Halkım İsrail üzerine hükümdar olmak üzere seni ağıldan, koyunların ardından aldım;
8 Ve yürüdüğün her yerde seninle be-raber oldum, ve senin önünden tüm düş-manlarını söküp attım; ve dünyada olan büyüklerin adı gibi sana bir ad yaptım.
9 Hem de halkım İsrail için bir yer tayin edeceğim, ve onları dikeceğim, ve yerinde oturup artık sarsılmayacaklar; ve önceleri olduğu gibi,
10 Ve halkım İsrail üzerine hakimler emrettiğim günlerden beri olduğu gibi, şer çocukları bir daha onlara cefa etme-yecekler; üstelik tüm düşmanlarının boyun eğmesini sağlayacağım. Bundan başka RAB'bin senin için bir ev yapacağını sana bildiriyorum.
11 Ve vaki olacak ki, günlerin dolup atalarınla beraber olmak üzere gittiğin zaman senden sonra oğullarından ola-cak soyunu durduracağım, ve onun kral-lığını pekiştireceğim.
12 O bana ev yapacak, ve onun tahtını ebediyen pekiştireceğim.
13 Ben onun babası olacağım, ve o benim oğlum olacak; ve senden önce olandan merhametimi geri aldığım gibi ondan geri almayacağım;
14 Ama onu kendi evimde ve kendi krallığımda daima sabit kılacağım; ve onun tahtı ebediyen pekişecektir.
15 Natan tüm bu sözlere göre ve tüm bu görüme göre Davut'a söyledi.
16 Ve Kral Davut içeri girip RAB'bin önünde oturdu; ve, ya RAB Allah, dedi, ben kimim, ve evim nedir ki, beni buraya kadar getirdin?
17 Yine de senin gözünde bu küçük bir şey göründü, ey Allah; çünkü sen de uzun bir zaman için bu kulunun evi hakkında söyledin; ve bana yüksek bir adammışım gibi baktın, ya RAB Allah!
18 Bu kuluna olan onurdan ötürü Davut artık sana daha ne diyebilir? çünkü sen bu kulunu bilirsin.
19 Ya RAB kulunun hatırı için, ve senin kendi yüreğine göre bu büyük şeylerin hepsini bildirmek için tüm bu büyüklüğü ettin.
20 Ya RAB, kulaklarımızla işittiklerimizin hepsine göre, senin gibisi yoktur, ve senden başka Allah yoktur.
21 Kendi halkın önünden ulusları kova-rak, büyük ve korkunç işlerle kendine ad yapmak için, Mısır'dan halas ettiğin hal-kın İsrail gibi, yeryüzünde hangi bir ulus var ki, Allah onu kendisine halk olarak halas etsin diye gitmiştir?
22 Çünkü halkın İsrail'i ebediyen kendine halk ettin; ve sen, RAB, onların Allahı oldun.
23 Bunun için şimdi, RAB, kulun hakkın-da ve evi hakkında söylediğin söz ebediyen sabit olsun, ve söylediğin gibi yap.
24 Sabit olsun ki, Orduların RABBİ İsrail'in Allahı, yani İsrail'e Allah'tır, diyerek senin adın sonsuza dek büyütülsün; ve kulun Davut'un evi senin önünde sabit olsun.
25 Çünkü sen, Ey Allahım, kuluna söy-ledin ki, ona bir ev yapacaksın; bunun için kulun senin önünde yüreğinde dua etmeye cesaret buldu.
26 Ve şimdi, RAB, sen Allah'sın, ve kuluna bu iyi şeyi vaat ettin;
27 Şimdi bunun için, ebediyen senin önünde olsun diye bu kulunun evini kutsamak sana hoş görünsün; çünkü sen, ya RAB, kutsarsın, ve ebediyen kutsanmış olacak.
