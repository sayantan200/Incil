ŞİMDİ bundan sonra vaki oldu ki, Davut Filistliler'i vurdu, ve onlara baş eğdirdi, ve Filistliler'in elinden Gat'ı ve kasabalarını aldı.
2 Ve Moab'ı vurdu, ve Moabîler Davut'un kulları olup armağanlar getirdiler.
3 Ve Davut Fırat Irmağı yanında egemenliğini kurmaya giderken, Hamat'a kadar Zoba Kralı Hadarezer'i vurdu.
4 Ve Davut ondan bin savaş arabası, ve yedi bin atlı, ve yirmi bin yaya aldı; ve Davut tüm araba atlarını topal etti, ancak onlardan yüz araba için alıkoydu.
5 Ve Damaskus Suriyelileri Zoba Kralı Hadarezer'e yardım etmek için gelince, Davut Suriyeliler'den yirmi iki bin adam vurdu.
6 O zaman Davut Damaskus Suriyesi'ne askeri birlikler koydu; ve Suriyeliler Davut'un kulları olup armağanlar getirdiler. Böylece RAB Davut'u her gittiği yerde korudu.
7 Ve Davut Hadarezer'in kulları üzerinde olan altın kalkanları aldı, ve onları Yeruşalim'e getirdi.
8 Davut aynı şekilde Hadarezer'in şehirleri olan Tibhat'tan ve Kun'dan pek çok tunç getirdi; Süleyman tunç denizi, ve direkleri ve tunç kapları onunla yaptı.
9 Şimdi Zoba Kralı Hadarezer'in tüm ordusunu Davut'un nasıl vurmuş olduğunu Hamat Kralı Tou işitince,
10 Davut'un hal ve hatırını sormak, ve kendisini kutlamak için oğlu Hadoram'ı ona gönderdi, çünkü o Hadarezer'e karşı savaşıp onu vurmuştu (çünkü Tou ile Hadarezer'in savaşları vardı); ve elinde her çeşit altın, ve gümüş, ve tunç eşya vardı.
11 Kral Davut, tüm bu uluslardan, Edom'dan, ve Moab'dan, ve Ammon çocuklarından, ve Filistliler'den, ve Ama-lek'ten getirmiş olduğu gümüş ve altınla beraber bunları da RAB'be tahsis etti.
12 Üstelik Zeruya oğlu Abişay Tuz Vadi-si'nde Edomîler'den on sekiz bin kişiyi vurdu.
13 Ve Edom'a askeri birlikler koydu; ve tüm Edomîler Davut'un kulları oldular. Böylece RAB Davut'u her gittiği yerde korudu.
14 Böylece Davut tüm İsrail üzerine krallık etti; ve tüm halkına hüküm ve adalet icra etti.
15 Ve Zeruya oğlu Yoab ordu başın-daydı; ve Ahilud oğlu Yehoşafat devlet tarihçisiydi;
16 Ve Ahitub oğlu Zadok, ve Abiatar oğlu Abimelek kâhindiler; ve Şavşa yazmandı;
17 Ve Yehoyada oğlu Benaya Keretîler ve Peletîler'in başındaydı; ve Davut'un oğulları kralın yanında birincilerdi.
