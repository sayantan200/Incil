ÜSTELİK Kral Davut tüm topluluğa, Allah oğlum Süleyman'ı, yalnız onu seçti, dedi; gençtir ve toydur, ve iş büyüktür; çünkü bu saray insan için değil, ancak RAB Allah içindir.
2 Şimdi tüm kuvvetimle Allahım'ın evi için, altından yapılacak şeyler için altın, ve gümüş şeyler için gümüş, ve tunç şeyler için tunç, demir şeyler için demir, ve ağaç şeyler için ağaç; akik taşları, ve kakılacak taşlar, ziynet taşları, ve çeşit çeşit renkli taşlar, ve her türlü değerli taşlar, ve pek çok mermer taşları hazır-ladım.
3 Bundan başka, kutsal ev için hazır-lamış olduğum her şeyden fazla olarak, mademki altın ve gümüş hazinem vardır, Allahım'ın evine olan sevgim uğruna onu,
4 Yani Ofir altınından üç bin talant altını, ve evlerin duvarlarını kaplamak için yedi bin talant saf gümüşü;
5 Altın şeyler için altını, ve gümüş şeyler için gümüşü, sanatkârlar eliyle de yapı-lack tüm işler için veriyorum. Ve RAB'be kendini tahsis etmek için, bugün gön-lüyle kim sunu verecek?
6 O zaman ataların başları, ve İsrail oymaklarının reisleri, ve binlerin ve yüz-lerin başları, ve kralın işi üzerinde olan yöneticiler gönülleriyle sundular;
7 Ve Allah'ın evinin hizmeti için altından beş bin talant ve on bin darik, ve gümüşten on bin talant, ve tunçtan on sekiz bin talant, ve demirden yüz bin talant verdiler.
8 Ve kendisinde değerli taşlar bulunanlar Gerşonî Yehiel'in eliyle RAB evinin hazinesine verdiler.
9 O zaman halk, gönülleriyle sundukları için sevindiler, çünkü tüm yürekle gönülleriyle RAB'be sundular; ve Kral Davut da büyük sevinçle sevindi.
10 Bunun için Davut tüm topluluğun gözü önünde RAB'be hamdetti; ve Davut dedi ki, Sana sonsuzluklar boyunca hamtlar olsun, atamız İsrail'in Allahı RAB!
11 Ya RAB, büyüklük, ve kudret, ve yücelik, ve zafer, ve görkem senindir; çünkü gökte ve yerde olan her şey senindir; ya RAB, krallık senindir, ve sen, baş olarak her şeyden yükseksin.
12 Hem zenginlik hem onur senden gelir, ve cümleye hakimsin; ve kudretle kuvvet senin elindedir, ve büyültmek, ve cümleye kuvvet vermek senin elindedir.
13 Şimdi bunun için, Allahımız, biz sana şükrederiz, ve yüce adını överiz.
14 Ama ben kimim, ve halkım ne ki, böyle gönüllü sunular verebilelim? çünkü her şey senden gelir, ve senin elinden sana verdik.
15 Çünkü biz senin önünde garipleriz, ve tüm atalarımız gibi misafirleriz; günleri-miz yeryüzünde gölge gibidir, ve kalımlı yok.
16 Ya RAB Allahımız, kutsal adına ev yapmak için sana hazırladığımız tüm bu hazine senin elindendir, ve hepsi senindir.
17 Ben de bilirim ki, ey Allahım, yüreği sen sınarsın, ve dürüstlükten hoşlanır-sın. Bense tüm bu şeyleri yüreğimin dürüstlüğüyle gönüllü olarak sundum; ve şimdi burada bulunan halkının gönülle-riyle sana sunduklarını sevinçle gördüm.
18 Ya RAB, atalarımız İbrahim'in, İshak'ın ve İsrail'in Allahı, halkının yüreğindeki düşünceler kuruntusunda bunu ebediyen sakla, ve onların yüreğini kendine hazırla;
19 Ve senin emirlerini, tanıklıklarını, ve kurallarını tutmak için, ve tüm bu şeyleri yapmak için, ve hazırlığını gördüğüm sarayı yapmak için, oğlum Süleyman'a tüm bir yürek ver.
20 Ve Davut tüm topluluğa, Şimdi Allahınız RAB'be hamdedin, dedi. Ve tüm topluluk atalarının Allahı RAB'be hamdettiler, ve başlarını eğdiler, ve kralla RAB'be tapındılar.
21 Ve o günün ertesinde RAB'be kurbanlar kestiler, ve RAB'be yakmalık sunular, yani bin boğa, bin koç, ve bin kuzu, ve onların içmelik sunularını, ve tüm İsrail için pek çok kurbanlar sundular,
22 Ve o günde büyük sevinçle RAB'bin önünde yediler ve içtiler. Ve Davut'un oğlu Süleyman'ı ikinci kez kral ettiler, ve RAB için baş önder olarak onu, ve kâhin olarak Zadok'u meshettiler.
23 O zaman Süleyman babası Davut'un yerine, kral olarak RAB'bin tahtı üzerine oturdu, ve işi iyi gitti; ve tüm İsrail ona itaat ettiler.
24 Ve tüm reisler, ve yiğitler, ve kral Davut'un tüm oğulları da Kral Süley-man'a bağlı oldular.
25 Ve RAB Süleyman'ı tüm İsrail'in gözünde çok büyük etti, ve kendisinden evvel İsrail'de hiçbir kralın üzerinde olmayan krallık görkemini ona verdi.
26 Böylece Yesse oğlu Davut tüm İsrail üzerinde krallık etti.
27 Ve İsrail üzerinde krallık ettiği vakit kırk yıldı; yedi yıl Hebron'da krallık etti, ve otuz üç yıl Yeruşalim'de krallık etti.
28 Ve günlere, zenginliğe ve onura doymuş olarak güzel ihtiyarlıkta öldü; ve yerine oğlu Süleyman krallık etti.
29 Şimdi Kral Davut'un işleri, ilk işleri de son işleri de,
30 Ve kendi üzerinde, ve İsrail üzerinde, ve ülkelerin tüm krallıkları üzerinde geçmiş olan vakitleriyle beraber onun tüm krallığı ve gücü, işte gören Samuel'in kitabında, ve peygamber Natan'ın kitabında, ve gören Gad'ın kitabında yazılıdır.v
