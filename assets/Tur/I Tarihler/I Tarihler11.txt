O ZAMAN tüm İsrail Hebron'a, Davut'un yanına toplanıp dediler ki, İşte, biz senin kemiğin ve senin etiniz.
2 Geçmiş vakitlerde Saul kralken, İsrail'i dışarı çıkaran ve içeri getiren yine sendin; ve Allahın RAB sana, Halkımı, İsrail'i, sen güdeceksin, dedi, ve halkım İsrail üzerine sen hükümdar olacaksın.
3 Bunun için İsrail'in tüm ihtiyarları Heb-ron'a, kralın yanına geldiler; ve Davut Hebron'da, RAB'bin önünde, onlarla ant-laşma yaptı; ve Samuel aracılığıyla olan RAB'bin sözüne göre Davut'u İsrail üze-rine kral olarak meshettiler.
4 Ve Davut'la tüm İsrail Yeruşalim'e gittiler, o Yebus'tur; Yebusîler, ülkede oturanlar, oradaydılar.
5 Ve Yebus'ta oturanlar Davut'a dediler ki, Sen buraya gelmeyeceksin. Ama Da-vut Sion hisarını aldı; Davut Şehri budur.
6 Ve Davut, Önce Yebusîler'i kim vurur-sa, dedi, o önder ve komutan olacaktır. Böylece Zeruya oğlu Yoab önce çıktı, ve önder oldu.
7 Ve Davut hisarda oturdu, bundan ötürü ona Davut Şehri dediler.
8 Ve Millo'dan, çevresinde olan yerlere kadar çepçevre şehri yaptı. Ve Yoab şehrin artakalanını onardı.
9 Böylece Davut gittikçe büyüyordu; çünkü orduların RAB'bi onunla beraber-di.
10 RAB'bin İsrail için olan sözüne göre, Davut'u kral etmek için kendisiyle ve tüm İsrail'le beraber onun krallığında kuvvet göstermiş olan Davut'un yiğitle-rinin başları da şunlardır.
11 Ve Davut'un güçlü adamlarının sayısı şudur: Komutanların başı, Hakomonî Yaşobeam; üç yüze karşı mızrağını kal-dırıp onları bir kerede öldürdü.
12 Ve ondan sonra üç yiğitlerden biri olan Dodo'nun oğlu Ahohî Eleazar.
13 Pasdammim'de Davut'la beraberdi, ve Filistliler orada savaş için toplanmış-lardı, ve orada arpa dolu bir tarla parçası vardı; ve halk Filistliler önünden kaçtılar.
14 Ve onlar o tarla parçasının ortasında durup onu azat ettiler, ve Filistliler'i öl-dürdüler; ve RAB onları büyük azatla kurtardı.
15 Şimdi baş Otuzlar'dan üçü kayaya, Davut'un yanına, Adullam mağarasına indiler; ve Filistliler'in ordusu Refaim Vadisi'nde ordugâh kurmuştu.
16 Ve Davut o zaman hisardaydı, ve Filistliler'in askeri birliği o zaman Beyt-lehem'deydi.
17 Ve Davut özleyip dedi ki, Keşke biri Beyt-lehem'de kapının yanında olan ku-yudan bana su içirse!
18 Ve bu üçü Filistliler ordusunu yar-dılar, ve kapının yanında olan Beyt-lehem kuyusundan su çektiler, ve onu alıp Davut'a getirdiler; Davut ise onu içmek istemedi, ama onu RAB'be döktü,
19 Ve, Bunu yapmayı Allahım benden uzak etsin, dedi; hayatlarını tehlikeye koyan bu adamların kanını mı içeyim? çünkü bunu hayatları pahasına getirdiler. Bunun için onu içmek istemedi. Bu şey-leri üç yiğit yaptı.
20 Ve Yoab'ın kardeşi Abişay Üçler'in başıydı; ve üç yüze karşı mızrağını kaldırdı, ve onları öldürdü, ve Üçler ara-sında adı vardı.
21 İkinci sıra Üçler'den en itibarlısıydı, ve onların reisi oldu; ama birinci Üçler'e erişmedi.
22 Kabzeelli cesur bir adamın oğlu, Yehoyada'nın oğlu olup çok iş yapmış olan Benaya, Moab'dan aslan gibi iki adam öldürdü; ve bir kar günü inip çukur içinde bir aslan öldürdü.
23 Ve uzun boylu bir Mısırlı'yı, beş arşın boyunda bir adamı öldürdü; ve Mısır-lı'nın elinde çulha sırığı gibi bir mızrak vardı; ve onun yanına değnekle indi, ve Mısırlı'nın elinden mızrağı çekip aldı, ve onu kendi mızrağıyla öldürdü.
24 Bu şeyleri Yehoyada oğlu Benaya yaptı; ve üç yiğit arasında adı vardı.
25 İşte, Otuzlar arasında şerefliydi, ama birinci Üçler'e erişmedi; ve Davut onu muhafızlarının başına koydu.
26 Orduların yiğitleri de şunlardı: Yoab'ın kardeşi Asahel, Beyt-lehemli Dodo oğlu Elhanan,
27 Harorî Şammot, Pelonî Helez,
28 Tekoaî İkkeş oğlu İra, Anatotî Abie-zer,
29 Huşaî Sibbekay, Ahohî İlay,
30 Netofaî Maharay, Netofaî Baana oğlu Heled,
31 Benyamin çocuklarından Gibealı Ribay oğlu İtay, Piratonî Benaya,
32 Gaaş derelerinden Huray, Arbaî Abiel,
33 Baharumî Azmavet, Şaalbonî Elyahba,
34 Gizonî Haşem'in oğulları, Hararî Şage oğlu Yonatan,
35 Hararî Sakar oğlu Ahiam. Ur oğlu Elifal,
36 Mekeraî Hefer, Pelonî Ahiya,
37 Karmelî Hezro, Ezbay oğlu Naaray,
38 Natan'ın kardeşi Yoel, Hagri oğlu Mibhar,
39 Ammonî Zelek, Zeruya oğlu Yoab'ın silahtarı, Berotî Naharay,
40 İtrî İra, İtrî Gareb,
41 Hittî Uriya, Ahlay oğlu Zabad,
42 Rubenî Şiza oğlu Adina, Rubenîler'in bir komutanı, ve onunla otuz kişi,
43 Maaka oğlu Hanan, ve Mitinî Yoşafat,
44 Aşteraî Uzziya, Aroerî Hotam'ın oğul-ları Şama ve Yeiel,
45 Şimri oğlu Yediael, ve kardeşi Tizî Yoha,
46 Mahavî Eliel, ve Elnaam'ın oğulları Yeribay, ve Yoşavya, ve Moabî İtma,
47 Eliel, ve Obed, ve Mezobaî Yaasiel.
