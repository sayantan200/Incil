1. Şimdi, ey sevgili kardeşler, size bu ikinci mektubu yazıyorum; ikisinde de pak zihninizi hatırlama yoluyla uyandırıyorum;
2. Öyle ki, kutsal peygamberler tarafından önceden söylenen sözleri, ve Rab ve Kurtarıcı'nın elçileri olan bizim emrimizi hatırlayasınız;
3. Önce şunu bilirsiniz ki, son günlerde kendi tutkularına göre yürüyen alaycılar gelecek,
4. Ve diyecekler ki, O'nun gelişinin vaadi nerededir? Çünkü ataların uyudukları vakitten beri tüm şeyler yaratılışın başlangıcından bu yana olduğu gibi kalıyor.
5. Çünkü onlar isteyerek bundan habersizdirler ki, eskiden gökler ve sudan dışarıda ve su içinde duran yer Allah'ın sözüyle oldular;
6. Bunun aracılığıyla o zamanki dünya, suyla bastırılmış olarak, mahvoldu;
7. Ama şimdiki gökler ve yer aynı sözle korunuyor, takvasız insanların yargılanacağı ve mahvedileceği güne dek ateş için saklanıyor.
8. Ama, ey sevgili kardeşler, bu biricik şeyden habersiz olmayasınız ki Rab'bin indinde bir gün bin yıl, ve bin yıl bir gün gibidir.
9. Bazılarının gecikmek sandığı gibi Rab, vaadi hakkında gecikmez; ama hiç kimsenin mahvolmasını istemeyerek, ancak herkesin tövbeye gelmesini isteyerek, bize tahammül ediyor.
10. Ama Rab'bin günü gecede hırsız gibi gelecek; onda gökler büyük gürültüyle geçip gidecek, ve öğeler yüksek ısıyla eriyecek, yer ve onda olan işler de yakılıp bitirilecek.
11. Bütün bunlar böylece dağılacağına göre, Allah'ın gününün gelişini bekleyerek ve çabuklaştırarak sizin tüm kutsal yaşayışta ve takvada ne gibi kişiler olmanız gerekir?
12. O gün gökler yanarak dağılacak, ve öğeler yüksek ısıyla eriyecek.
13. Ama biz O'nun vaadine göre, doğruluğun barındığı yeni gökler ve yeni yeri bekliyoruz.
14. Bunun için, ey sevgili kardeşlerim, bu şeyleri beklediğinize göre, O'nun tarafından lekesiz ve kusursuz, barış içinde bulunasınız diye gayret edin.
15. Ve Rabbimiz'in sabrını kurtuluş sayın; nitekim sevgili kardeşimiz Pavlus da kendisine verilmiş olan bilgeliğe göre size yazmıştır;
16. O tüm mektuplarında bu şeylerden söz eder; onlarda güç anlaşılan bazı şeyler var ki, bilgisiz ve kararsız kişiler, diğer Yazılar'ı olduğu gibi, bunları da kendi mahvoluşları için çevirirler.
17. Bunun için siz, ey sevgili kardeşler, bu şeyleri önceden bilerek sakının ki, şerirlerin sapıklığıyla sürüklenip kararlılığınızdan düşmeyesiniz.
18. Ama inayette ve Rabbimiz ve Kurtarıcımız İsa Mesih'in bilgisinde büyüyün. O'na hem şimdi hem de sonsuza dek yücelik olsun. Âmin.
