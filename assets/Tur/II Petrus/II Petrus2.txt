1. Ama halk arasında sahte peygamberler olduğu gibi, sizin aranızda da sahte öğretmenler olacak; onlar gizlice mahvedici yanlış fikirleri sokacak, kendilerini satın alan Rab'bi bile inkâr edip kendi üzerlerine tez yıkımı getirecekler.
2. Ve onların helâk yollarını birçokları izleyecek; onların yüzünden gerçeğin yolu kötülenecek.
3. Ve açgözlülükten ötürü düzme sözlerle sizi sömürecekler; çoktan beri onlara olan yargı gecikmez, ve onların mahvoluşu uyuklamaz.
4. Çünkü eğer Allah günah işlemiş olan melekleri esirgemedi, ama onları cehenneme attı, ve onları yargı için saklansınlar diye karanlığın zincirlerine teslim ettiyse;
5. Ve eski dünyayı esirgemedi, ama doğruluk vaizi, sekizinci şahıs olan Nuh'u kurtarıp takvasızların dünyası üzerine tufanı getirdiyse;
6. Ve Sodom ile Gomorra kentlerini küle çevirdi, ve onları yıkımla mahkûm etti, ve onları ondan sonra takvasızlıkta yaşayacak olanlara örnek ettiyse;
7. Ve şerirlerin çirkin yaşayışlarından acı duyan adil kişi Lut'u azat ettiyse;
8. (Çünkü o doğru adam, aralarında oturmakla görüp işiterek onların haksız işleriyle doğru canını günden güne eziyet ederdi;)
9. Rab, takvalıları denemelerden azat etmeyi ve haksızları, başta tutku kirliliğinde et beden ardından gidenleri, ve hükümeti hor görenleri cezalandırılmak üzere yargı gününe dek saklamayı bilir;
10. Bunlar küstah, inatçı, mevki sahiplerine sövmekten korkmazlar.
11. Oysa melekler, kudret ve kuvvette daha üstün oldukları halde, Rab'bin önünde bunlara karşı sövücü suçlamayı getirmezler.
12. Ama bunlar, tutulmak ve telef edilmek için doğmuş, anlayışsız doğal hayvanlar gibi, bilmedikleri şeyler hakkında kötü konuşurlar; ve kendi çürüklüklerinde tamamen mahvolacaklar;
13. Ve gündüzün zevk edip sefa sürmeyi eğlence sayanlar gibi, haksızlık ücretini alacaklar. Lekeler ve ayıplardır, sizinle ziyafetlerinizde yerken kendi hileleriyle keyfederler;
14. Onların gözleri zinadan dolu olup günahtan vazgeçemezler; karasız canları dadandırırlar; yürekleri açgözlülüğe alıştırılmıştır; lanetli çocuklardır;
15. Haksızlık ücretini seven Bosor oğlu Balam'ın yolunu tutmuş olarak doğru yolu bırakıp saptılar;
16. Ama fesadı için azarlandı; dilsiz eşek insan sesiyle söyleyip peygamberin çılgınlığını önledi.
17. Bunlar susuz pınarlar, şiddetli fırtınayla sürüklenen bulutlardır; onlar için koyu karanlık sonsuza dek saklanılmıştır.
18. Çünkü boş ve fazla kabarmış sözler söylemekle yanlışlık içinde yaşamakta olanlardan gerçekten kaçmış olanları et beden tutkularıyla, şehvet alemleriyle kandırırlar.
19. Onlara özgürlüğü vaat ederken, kendileri çürüklük köleleridirler; çünkü bir adam kendini yenene köle olur.
20. Çünkü eğer Rab ve Kurtarıcı İsa Mesih'i bilmekle dünyanın kirliliklerinden kaçtıktan sonra, yine onlarda tutulup yenilirlerse, sonraki durum onlar için öncekisinden beter olur.
21. Çünkü onlar için doğruluk yolunu bilmemek, onu bildikten sonra, kendilerine teslim edilmiş olan kutsal emirden geri dönmekten daha iyi olurdu.
22. Ama onlara şu gerçek özdeyişe göre oldu: Köpek kendi kusmuğuna ve yıkanmış dişi domuz çamurda yuvarlanmaya döndü.
