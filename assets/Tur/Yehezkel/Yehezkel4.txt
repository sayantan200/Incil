SEN de, insanoğlu, kendine bir tuğla al, ve onu önüne koy, ve üzerine şehri, yani Yeruşalim'i çiz;
2 Ve çevresini sar, ve ona karşı hisarlar yap, ve ona karşı metris yığ; ve ona karşı ordugâh kur, ve ona karşı çepçevre şahmerdanlar koy.
3 Üstelik kendine bir demir saç al, ve demir duvar olsun diye kendinle şehrin arasına onu koy; ve yüzünü ona çevir, ve onun çevresi sarılacak, ve onu kuşatacaksın. İsrail evine bu bir belirti olacak.
4 Sen de sol yanına yat, ve İsrail evinin fesadını onun üzerine koy; onun üzerine yatacağın günlerin sayısına göre onların fesadını taşıyacaksın.
5 Çünkü ben onların fesadı yıllarının sayısını günler sayısı olarak senin üzerine koydum, üç yüz doksan gün; İsrail evinin fesadını böyle taşıyacaksın.
6 Ve bunları bitirince yine sağ yanına yatacaksın, ve Yahuda evinin fesadını kırk gün taşıyacaksın; sana her gün bir yıl yerine koydum.
7 Bunun için Yeruşalim kuşatmasına doğru yüzünü çevireceksin, ve pazın çıplak olacak, ve ona karşı peygamberlik edeceksin.
8 Ve, işte, sana bağlar vuracağım, ve yaptığın kuşatma günlerini bitirinceye dek bir yanından öbür yanına dönme-yeceksin.
9 Ve sen kendine buğday, ve arpa, ve bakla, ve mercimek, ve darı, ve çavdar al, ve onları bir kaba koy, ve onlardan kendine ekmek yap; yanın üzerine yatacağın günlerin sayısına göre, üç yüz doksan gün, ondan yiyeceksin.
10 Ve yiyeceğin yemek tartıyla olacak, günde yirmi şekel; zaman zaman yiye-ceksin.
11 Suyu da ölçüyle içeceksin, bir hinin altıda biri; zaman zaman içeceksin.
12 Ve arpa pideleri gibi yaparak yiyecek-sin, ve insandan çıkan pislikle onların gözü önünde onu pişireceksin.
13 Ve RAB dedi ki, Kendilerini aralarına süreceğim Centiller içinde İsrail çocuk-ları ekmeklerini böyle kirli olarak yiyecekler.
14 O zaman ben dedim ki, Ah, ya Rab ALLAH! işte, benim canım kirlenmemiş-tir; çünkü gençliğimden şimdiye kadar kendiliğinden ölmüş, ya da parçalanmış olanı yemedim; ve iğrenç et ağzıma girmedi.
15 O zaman bana, Bak, dedi, insan pisliği yerine sana sığır tezeği verdim, ve onun üzerinde ekmeğini pişireceksin.
16 Üstelik bana, İnsanoğlu, dedi, işte, ben Yeruşalim'de ekmek desteğini kıra-cağım, ve korku içinde tartıyla ekmek yiyecekler; ve şaşkınlık içinde ölçüyle su içecekler;
17 Öyle ki, ekmeğe ve suya muhtaç olsunlar, ve hep birden şaşkın olsunlar, ve kendi fesatlarında erisinler.
