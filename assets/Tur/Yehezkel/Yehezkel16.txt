YİNE bana RAB'bin sözü gelip dedi ki,
2 İnsanoğlu, iğrençliklerini Yeruşali-m'e bildir;
3 Ve de ki, Yeruşalim'e Rab ALLAH şöyle diyor: Aslın ve doğumun Kenanîler ülkesinden; baban Amorî, annense Hittî.
4 Doğumuna da gelince, doğduğun gün göbeğin kesilmedi, ve temizliğin için suyla yıkanmadın; ve tuzla tuzlanmadın, ve kundakla sarılmadın.
5 Sana merhamet ederek bu şeylerden birini sana yapsın diye kimsenin gözü sana acımadı; ama doğduğun günde şahsından tiksindikleri için kırın yüzüne atıldın.
6 Ve ben yanından geçince, ve seni kendi kanında kirlendiğini görünce, kendi kanındayken sana, Yaşa, dedim; evet, kendi kanındayken sana, Yaşa, dedim.
7 Seni tarlada biten şeyler gibi çoğalttım, ve sen boy attın, ve büyüdün, ve âlâ süslere geldin; memelerin belirdi, ve saçların uzadı; ama sen açık ve çıplak-tın.
8 Şimdi ben yanından geçince, ve seni görünce, işte, çağın sevgi çağıydı; ve senin üzerine eteğimi yaydım, ve çıplak-lığını örttüm; evet, sana ant içtim, ve seninle antlaşmaya girdim, diyor Rab ALLAH, ve sen benim oldun.
9 O zaman seni suyla yıkadım; evet, üzerinden kanını büsbütün yıkadım, ve yağla seni yağladım.
10 Hem de sana renk renk işlemeli elbise giydirdim, ve ayağına porsuk deri-sinden çarık giydirdim, ve beline ince keten kuşak bağladım, ve seni ipeklerle örttüm.
11 Süslerle de seni süsledim, ve bilek-lerine bilezikler, ve boynuna gerdanlık taktım.
12 Ve alnına mücevher koydum, ve kulaklarına küpeler, ve başına güzel bir taç taktım.
13 Altınla ve gümüşle böyle süslendin; ve giysin ince keten, ve ipek, ve renk renk işlemeli kumaştı; ince un, ve bal, ve yağ yedin; ve çok, çok güzeldin, ve krallığa yaraştın.
14 Ve güzelliğinden ötürü milletler arasında şöhretin çıktı; çünkü üzerine koyduğum görkemimle güzelliğin mükemmeldi, diyor Rab ALLAH.
15 Ama sen güzelliğine güvendin, ve şöhretin yüzünden fahişelik ettin, ve yoldan geçen her adamın üzerine fahişeliklerini döktün; onun oldu.
16 Ve kendi giysinden aldın, ve kendine renk renk yüksek yerler yaptın, ve onların üzerinde fahişelik ettin; olmaz şey ve olmayacak şey.
17 Sana verdiğim, benim altınımdan ve gümüşümden olan kendi güzel mücev-herlerini aldın, ve kendine erkek suretleri yaptın, ve onlarla fahişelik ettin;
18 Ve renk renk işlemeli giysini aldın, ve onlara örttün, ve yağımı ve buhurumu onların önüne koydun.
19 Sana verdiğim ekmeğimi de, sana yedirdiğim ince unu, ve yağı, ve balı, bunu da hoş koku olarak onların önüne koydun; ve böyle oldu, diyor Rab ALLAH.
20 Üstelik bana doğurduğun oğullarını ve kızlarını aldın, ve yiyecek olsun diye onlara kurban ettin. Fahişeliklerinden bu az mı ki,
21 Evlatlarımı da boğazladın, ve onları ateşten geçirerek onlara verdin?
22 Ve tüm iğrençliklerinde, ve fahişelik-lerinde gençliğin günlerini anmadın, o zaman ki, sen çıplak ve açıktın, ve kanında kirliydin.
23 Ve vaki oldu ki, tüm şerrinden sonra, (vay, vay haline! diyor Rab ALLAH;)
24 Kendine tonoz da yaptın, ve her sokakta kendine yüksek yer yaptın.
25 Her yol başında kendi yüksek yerini yaptın, ve kendi güzelliğini tiksindirici bir şey ettin, ve yoldan geçen herkese ayaklarını açtın, ve fahişeliğini artırdın.
26 Bol etli komşuların Mısır oğullarıyla da fahişelik ettin; ve beni öfkelendirmek için fahişeliğini artırdın.
27 İşte, bunun için elimi senin üzerine uzattım, ve senin azığını eksilttim, ve senden nefret edenler, Filistli kızları dile-dikleri gibi etsinler diye seni onlara ver-dim, onlar ki, senin hayasızlık yolundan utanıyorlar.
28 Asurlular'la da fahişelik ettin, çünkü doymamıştın; onlarla da fahişelik ettin, ve yine doyamadın.
29 Üstelik Kenan ülkesinde, Kildan ülke-sine kadar fahişeliğini artırdın; yine bununla da doymadın.
30 Yüreğin ne kadar yıpranmış ki, diyor Rab ALLAH, her yol başında kendi tonozunu, ve her meydanda yüksek yerini yaparak,
31 Tüm bu şeyleri, utanmaz fahişe işle-rini yapıyorsun, ve ücreti hor görmekle bir fahişe gibi de değilsin.
32 Ama zina eden, kocasının yerine yabancılar alan bir karısın!
33 Tüm fahişelere hediye verirler; ama tüm oynaşlarına sen hediyeler veriyor-sun, ve fahişeliklerin için her yandan sana gelsinler diye onlara rüşvet veri-yorsun.
34 Ve fahişeliklerinde başka kadınlara benzemezsin, çünkü fahişelik etmek için kimse senin ardına düşmüyor; ve mademki ücret veren sensin, ve sana ücret verilmiyor, bunun için başkalarına benzemezsin.
35 Bu nedenle, ey fahişe, RAB'bin sözünü dinle;
36 Rab ALLAH şöyle diyor: Hayasızlığın meydana döküldüğü, ve oynaşlarınla fa-hişelik ederek çıplaklığın açıldığı için, ve iğrençliklerinin tüm putları yüzünden, ve onlara verdiğin çocuklarının kanından ötürü;
37 İşte, bundan ötürü, kendileriyle eğlen-diğin tüm oynaşlarını, ve sevdiklerinin hepsini, tüm nefret ettiklerinle beraber toplayacağım, onları çepçevre sana karşı toplayacağım, ve onlara çıplaklığını açacağım, ve tüm çıplaklığını görecekler.
38 Ve zina eden, ve kan döken kadınlara edilen hükümle sana hükme-deceğim; ve senin üzerine kızgınlıkla ve kıskançlıkla kan hükmü getireceğim.
39 Ve seni onların eline de vereceğim, ve senin tonozunu yıkacaklar, ve yüksek yerlerini bozacaklar; ve üzerinden giysini soyacaklar, ve güzel mücevherlerini alacaklar; ve seni çıplak ve açık bırakacaklar.
40 Sana karşı bir topluluk da çıkara-caklar, ve seni taşlarla taşlayacaklar, ve kılıçlarıyla seni delik deşik edecekler.
41 Ve senin evlerini ateşle yakacaklar, ve çok kadınların gözü önünde senin üzerinde hükmü yürütecekler; ve bir fahişe olmaktan seni alıkoyacağım, ve sen de artık ücret vermeyeceksin.
42 Böylece sana olan kızgınlığımı yatış-tıracağım, ve kıskançlığım senden kalkacak, ve susacağım, ve artık öfkelenmeyeceğim.
43 Mademki gençliğin günlerini hatırla-madın, ve tüm bu işlerinde beni öfkelendirdin; işte, ben de yolunu senin başına getireceğim, diyor Rab ALLAH; ve tüm iğrençliklerinle beraber bu ahlak-sızlığı yapmayacaksın.
44 İşte, mesel söyleyen herkes sana karşı şu meseli söyleyecek: Annesi nasılsa kızı da öyle.
45 Sen, kocasından ve çocuklarından tiksinen annenin kızısın; ve kocalarından ve çocuklarından tiksinen kızkardeşle-rinin kardeşisin; anneniz Hittî ve babanız Amorî idi.
46 Ve büyük kızkardeşin, kendisi ve kızları senin sol elinde oturan Sami-riye'dir; ve senden küçük olan kızkar-deşin, senin sağ elinde oturan Sodom ile kızlarıdır.
47 Ama sen onların yollarında yürüme-din, ve onların iğrençliklerine göre yapmadın; sanki bu küçük bir şeymiş gibi, tüm yollarında sen onlardan daha bozuk oldun.
48 Varlığım hakkı için, diyor Rab AL-LAH, kızkardeşin Sodom, kendisi ve kız-ları, kızlarınla senin ettiğin gibi etmedi.
49 İşte, kızkardeşin Sodom'un fesadı şuydu: kendisinde ve kızlarında kibir, ekmeğe tokluk, ve kaygısız rahat vardı; ve fakirle yoksulun elini pekiştirmedi.
50 Ve kibirlendiler, ve benim önümde iğrençlik yaptılar, bunun için, benim iyi gördüğüme göre, onları ortadan kaldır-dım.
51 Ve Samiriye senin günahlarının yarı-sını işlemedi; ve sen iğrençliklerini onlardan ziyade artırdın, ve yaptığın tüm iğrençliklerinle kızkardeşlerini haklı çıkardın.
52 Kızkardeşlerini yargılayan sen de, onlardan daha iğrenç günahlar işlediğin için, utancını yüklen; onlar senden daha doğrudur; evet, sen de utan, ve kendi utancını yüklen, çünkü kızkardeşlerini haklı çıkardın.
53 Onların esirliğini, Sodom'un ve kızla-rının esirliğini, ve Samiriye'nin ve kızlarının esirliğini geri getireceğim zaman, onların arasında senin esirlerinin esirliğini o zaman geri getireceğim,
54 Öyle ki, kendi utancını yüklenesin, ve yaptığın her şeyden utanasın, çünkü onlara sen teselli oldun.
55 Vakit kızkardeşlerin, Sodom ile kızla-rı, eski hallerine dönecekler; ve Samiriye ile kızları eski hallerine dönecekler; o zaman sen ve kızların eski hallerinize döneceksiniz.
56 Çünkü, Suriye kızlarıyla tüm çevre-sinde olanlar, her yandan seni hor gören Filistli kızları, sitem ettiğin zamanda olduğu gibi senin şerrin açılmadan önce,
57 Kendi gurur gününde kızkardeşin Sodom senin ağzında işitilmedi.
58 Kendi hayasızlığını ve iğrençliklerini sen yüklendin, diyor RAB.
59 Çünkü Rab ALLAH şöyle diyor: Sen ki, antlaşmayı bozarak andı hor gördün, sen nasıl yaptınsa ben de sana öyle yapacağım.
60 Ama ben seninle gençliğinin günle-rinde olan antlaşmamı hatırlayacağım, ve senin için ebedi antlaşma pekiştire-ceğim.
61 O zaman, senden büyük ve senden küçük kızkardeşlerini yanına alacağın zaman, kendi yollarını hatırlayacaksın, ve utanacaksın; ve senin kızların olsun diye onları sana vereceğim, ancak senin antlaşmanla değil.
62 Ve seninle antlaşmamı pekiştire-ceğim, ve bileceksin ki, RAB benim;
63 Öyle ki, tüm yaptıklarını sana bağış-ladığım zaman, hatırlayıp şaşakalasın, ve utancından ötürü bir daha ağzını açmayasın, diyor Rab ALLAH.
