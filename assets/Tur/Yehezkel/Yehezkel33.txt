YİNE bana RAB'bin sözü gelip dedi ki,
2 İnsanoğlu, kendi halkın çocuk-larına söyle, ve onlara de ki, Bir ülke üzerine kılıç getirdiğim, ve ülkenin halkı aralarından bir kimseyi alıp kendileri için onu bekçi koydukları zaman;
3 Ülke üzerine kılıcın gelmekte olduğunu görünce bekçi boru çalar, ve halkı uyarsa;
4 O zaman boru sesini kim işitir de uyarıya dikkat etmezse, eğer kılıç gelip onu alırsa, onun kanı kendi başı üzerinde olacak.
5 Boru sesini işitmiş ve uyarıya dikkat etmemiştir; kanı kendi üzerinde olacak. Ama uyarıya dikkat eden canını azat edecek.
6 Ama kılıcın gelmekte olduğunu bekçi görür de boru çalmazsa, ve halk uya-rılmamışsa, eğer kılıç gelir, ve onlardan bir şahsı alırsa; o kendi fesadında alınacak, ama onun kanını bekçinin elinden arayacağım.
7 Böylece sen, ey insanoğlu, İsrail evine seni bekçi koydum; bunun için sözü benim ağzımdan işiteceksin, ve benim tarafımdan onları uyaracaksın.
8 Şerire ben, Ey şerir adam, mutlaka öleceksin, deyince, sen şeriri yolundan uyarasın diye konuşmazsan, o şerir adam fesadında ölecek, ama kanını senin elinden arayacağım.
9 Ama, yolundan dönsün diye şeriri ondan uyarırsan; yolundan dönmezse, o adam kendi fesadında ölecek, ama sen kendi canını azat etmiş olacaksın.
10 Bunun için, ey sen insanoğlu, İsrail evine de ki, Siz şöyle söylüyorsunuz: Eğer isyanlarımız ve günahlarımız üzeri-mizde, ve biz onlarda eriyorsak; o zaman nasıl yaşayabiliriz? diyorsunuz.
11 Onlara de ki, Varlığım hakkı için, diyor Rab ALLAH, şeririn ölümünden değil, ancak şeririn yolundan dönüp ya-şamasından zevk alırım; dönün, kötü yollarınızdan dönün; çünkü niçin öle-siniz, ey İsrail evi?
12 Bunun için, sen insanoğlu, kendi halkın çocuklarına de ki, İsyan ettiği günde doğrunun doğruluğu kendisini azat etmez; şeririn şerrine gelince, şerrinden döndüğü gün ondan ötürü düşmez; ve doğru kişi günah işlediği gün doğruluğundan ötürü yaşamaz.
13 Doğru kişiye, mutlaka yaşayacağını söylediğim zaman, kendi doğruluğuna güvenir de fesat işlerse, doğru işlerinden hiçbiri anımsanmayacak; ama işlediği fesat için, onun için ölecek.
14 Yine, şerire, Mutlaka öleceksin, dediğim zaman, günahından döner, ve hak ve doğru olanı yaparsa;
15 Eğer şerir rehini geri verir, soygun-culukla aldığını öder, kötülük etmeyerek hayat kurallarında yürürse, mutlaka yaşayacak, ölmeyecektir.
16 İşlemiş olduğu günahlardan hiçbiri kendisine karşı anımsanmayacaktır; hak ve doğru olanı yapmıştır; elbette yaşaya-caktır.
17 Ama senin halkın çocukları diyorlar ki, Rab'bin yolu doğru değil; ya onlar, onların yolu doğru değil.
18 Doğru kişi doğruluğundan dönüp fesat işleyince onda ölecektir.
19 Ama eğer şerir şerrinden dönüp hak ve doğru olanı yaparsa onlarla yaşa-yacaktır.
20 Ama siz, Rab'bin yolu doğru değil, diyorsunuz. Size, herkese kendi yolla-rına göre hükmedeceğim, ey siz İsrail evi!
21 Ve sürgünlüğümüzün on ikinci yılında, onuncu ayda, ayın beşinci gü-nünde vaki oldu ki, Yeruşalim'den kaçıp kurtulan biri bana gelip dedi ki, Şehir vuruldu.
22 Şimdi, o kaçıp kurtulan bana gelmeden önce, akşamleyin RAB'bin eli benim üzerimdeydi; o sabahleyin bana gelinceye kadar RAB ağzımı açtı; ve ağzım açıldı, ve artık dilsiz değildim.
23 O zaman bana RAB'bin sözü gelip dedi ki,
24 İnsanoğlu, İsrail ülkesindeki o harap yerlerde oturanlar, İbrahim tek kişiydi, ve ülkeyi miras aldı; halbuki biz çoğuz; ülke miras olarak bize verilmiştir, diye söylü-yorlar.
25 Bu nedenle onlara de ki, Rab ALLAH şöyle diyor: Kanıyla yiyorsunuz, ve göz-lerinizi putlarınıza kaldırıyorsunuz, ve kan döküyorsunuz; ve ülkeyi siz mi mülk edineceksiniz?
26 Kılıcınıza dayanıyorsunuz; iğrençlik işliyorsunuz, ve herkes komşusunun karısını kirletiyor; ve ülkeyi siz mi mülk edineceksiniz?
27 Onlara şöyle de: Rab ALLAH şöyle diyor: Varlığım hakkı için, gerçekten harap olmuş yerlerde oturanlar kılıçla düşecek; ve kırın yüzünde olanı, yesinler diye hayvanlara vereceğim; ve hisar-larda ve mağaralarda olanlar vebayla ölecek.
28 Çünkü ülkeyi büsbütün virane edeceğim; ve kuvvetinin gururu sona erecek; ve İsrail dağları ıssız kalacak, öyle ki, onlardan kimse geçmeyecek.
29 O zaman işledikleri tüm iğrençlik-lerden ötürü ülkeyi büsbütün virane ettiğim zaman, benim RAB olduğumu bilecekler.
30 Bir de, sen insanoğlu, senin halkın çocukları duvarların yanında, ve evlerin kapılarında sana karşı hâlâ konuşuyor, ve birbirlerine, herkes kendi kardeşine, Yalvarırım size, gelin, ve RAB tarafından çıkan söz ne olduğunu işitin, diyorlar.
31 Ve halk nasıl gelirse öyle geliyorlar, ve senin önünde benim halkım gibi oturuyorlar, ve senin sözlerini dinliyorlar, ama onları yapmıyorlar; çünkü ağızla-rıyla çok sevgi gösteriyorlar, ama yürekleri kötü kazançlarının ardınca gidiyor.
32 Ve, işte, sen onlar için, iyi çalgı çalanın, ve sesi güzel olanın çok sevimli türküsü gibisin; çünkü senin sözlerini dinliyorlar, ama onları yapmıyorlar.
33 Ve bu vaki olunca, (işte, vaki olacak), o zaman aralarında bir peygamber olduğunu bilecekler.
