VE bana RAB'bin sözü gelip dedi ki,
2 İnsanoğlu, yüzünü Yeruşalim'e doğru çevir, ve kutsal yerlere doğru sözünü düşür, ve İsrail ülkesine karşı peygamberlik et;
3 Ve İsrail ülkesine de ki, RAB şöyle di-yor: İşte, ben sana karşıyım, ve kılıcımı kınından çıkaracağım, ve senden doğru-yu da şeriri de kesip atacağım,
4 Mademki senden doğruyu ve şeriri kesip atacağım, bundan dolayı güneyden kuzeye her etbedene karşı kılıcım kınından çıkacak;
5 Öyle ki her etbeden bilsin ki, ben, RAB, ben kılıcımı kınından çıkardım; artık dönmeyecek.
6 Bunun için inle, insanoğlu; belini büküp onların gözü önünde acı acı inle.
7 Ve onlar sana, Niçin inliyorsun? deyince, onlara diyeceksin ki, Haberden dolayı; çünkü geliyor; ve her yürek eriyecek, ve tüm eller gevşeyecek, ve her ruh bayılacak, ve tüm dizler su gibi zayıf olacak; işte geliyor, ve yerine getirilecek, diyor Rab ALLAH.
8 Yine bana RAB'bin sözü gelip dedi ki,
9 İnsanoğlu, peygamberlik et, ve de ki, RAB şöyle diyor: De ki, Kılıç, kılıç bilendi, hem de cila edildi;
10 Boğazlasın diye bilendi, şimşek gibi çaksın diye cila edildi; o zaman biz neşeli mi olalım? her ağaç gibi oğlumun asasını hor görüyor.
11 Ve elde tutulsun diye cila edilmeye verildi; kılıç bilendi, evet, öldürenin eline verilsin diye cila edildi.
12 İnsanoğlu, feryat edip ulu, çünkü hal-kımın üzerinde olacak, tüm İsrail reisleri üzerinde olacak; kılıç sebebiyle dehşet-ler halkım üzerinde olacak; bunun için kalçanı döv.
13 Çünkü imtihandır; ve eğer kılıç asayı da küçük görürse, ne olacak? artık olmayacak, diyor Rab ALLAH.
14 Bunun için sen, insanoğlu, peygam-berlik et, ve ellerini çırp; ve kılıç, öldürülmüş olanların kılıcı iki kere, üç kere vursun; onların gizli odalarına giren öldürülmüş büyük adamların kılıcıdır.
15 Onların yüreği erisin, ve sürçmeleri artsın diye kılıcın ucunu tüm kapılarına karşı koydum; ah! parlak yapıldı, boğaz-lasın diye bilendi.
16 Bir tarafa ya da öbür tarafa, sağa ya da sola, yüzün ne tarafa koyulursa oraya git.
17 Ben de ellerimi çırpacağım, ve kızgınlığımı yatıştıracağım, ben RAB onu söyledim.
18 Yine bana RAB'bin sözü gelip dedi ki,
19 Ve sen, insanoğlu, Babil Kralı'nın kılıcı gelsin diye kendine iki yol yap; ikisi de bir ülkeden çıkacaklar; ve bir yeri tayin et; şehir yolunun başında onu tayin et.
20 Kılıç Ammonîler'in Rabba şehri üzerine, ve duvarlı Yeruşalim'in içinde Yahuda üzerine gelsin diye yol yap.
21 Çünkü Babil Kralı yolun ayrıldığı yer-de, iki yolun başında, fal açmak için durdu; okları karıştırdı, suretlere sordu, karaciğere baktı.
22 Komutanlar koysunlar, kırımda ağız açsınlar, yüksek sesle nara atsınlar, şahmerdanları kapılara karşı koysunlar, bir metris yığsınlar, bir hisar yapsınlar diye onun sağ eli yanında Yeruşalim için fal vardı.
23 Ve onlara antlar etmiş olanların gözlerinde boş bir fal gibi olacak; ama o, tutulsunlar diye fesadı hatırlayacak.
24 Bundan ötürü Rab ALLAH şöyle diyor: Mademki günahlarınızı açığa vurarak, ve tüm işlerinizde suçlarınızı göstererek fesadınızı anımsattınız; mademki anıldınız, ele geçeceksiniz.
25 Ve sen, yaramaz İsrail reisi, son vaktin fesadı zamanında günü ermiş olan şerir,
26 Rab ALLAH şöyle diyor: Sarığı kaldır, ve tacı çıkar; bu aynı olmayacak. Alçakta olan kişiyi yükselt, ve yüksekte olan kişiyi alçalt.
27 Altüst edeceğim, altüst, onu altüst edeceğim, ve hak kiminse o gelinceye dek artık bu da kalmayacak; ve ben onu ona vereceğim.
28 Ve sen, insanoğlu, peygamberlik et ve de ki, Ammon çocukları için, ve onların ettiği sitemden ötürü Rab ALLAH şöyle diyor, sen de söyle: Kılıç, kılıç çekilmiş, boğazlasın, yutsun, şimşek gibi çaksın diye cila edilmiştir;
29 O esnada ki, sana boş görümler görüyorlar ve sana yalan fal açıyorlar, öyle ki, öldürülmüş olan şerirlerin boyunları üzerine seni getirsinler; o şerirler ki, sonun fesadı vaktinde onların günü gelmiştir.
30 Onu kınına koyayım mı? Sana yara-tıldığın yerde, doğduğun ülkede hükme-deceğim.
31 Ve üzerine gazabımı dökeceğim; üzerine öfkemin ateşini üfleyeceğim; ve seni vahşi adamların eline vereceğim, onlar ki, helak etmekte beceriklidir.
32 Sen ateşe yakıt olacaksın; kanın ülkenin ortasında olacak; artık anılmayacaksın; çünkü ben RAB onu söyledim.
