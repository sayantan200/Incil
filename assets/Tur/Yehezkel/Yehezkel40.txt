ESİRLİĞİMİZİN yirmi beşinci yılında, yılın başında, ayın onuncu gününde, şehrin vurulmasından sonraki on dör-düncü yılda, tam o günde, RAB'bin eli benim üzerimdeydi, ve beni oraya götürdü.
2 Beni Allah görümlerinde İsrail ülkesine götürdü, ve beni çok yüksek bir dağ üzerine koydu, güneyde onun yanında sanki bir şehir yapısı vardı.
3 Ve beni oraya getirdi; ve, işte, bir adam, görünüşü tunç görünüşü gibi, elinde keten ip ve bir ölçü kamışı vardı; ve kapıda duruyordu.
4 Ve adam bana, İnsanoğlu, dedi, göz-lerinle gör, ve kulaklarınla işit, ve sana göstereceğim her şeye iyi bak; çünkü sana göstereyim diye buraya getirildin; gördüğün her şeyi İsrail evine bildir.
5 Ve işte evin dışında çepçevre bir duvar, ve adamın elinde uzunluğu altı arşın ölçü kamışı, her arşını bir arşın ve dört parmak; ve duvarın kalınlığını ölçtü, bir kamıştı; yüksekliği de bir kamış.
6 O zaman doğuya bakan kapıya geldi, ve basamaklarından çıktı; ve kapı eşiğini ölçtü, eni bir kamıştı; öteki eşiği de ölçtü, eni bir kamıştı.
7 Ve küçük odaların her birinin uzunluğu bir kamış, ve genişliği bir kamıştı; ve küçük odaların arası beş arşın; ve kapı dehlizi yanındaki kapı eşiği içeriden bir kamıştı.
8 Kapı dehlizini de içeriden ölçtü, bir kamıştı.
9 O zaman kapı dehlizini ölçtü, sekiz arşındı; ve sövelerini ölçtü, iki arşındı; ve kapı dehlizi içerideydi.
10 Ve doğuya doğru olan kapının odaları, bu yanda üç, ve o yanda üçtü; üçünün ölçüsü birdi; ve bu yandan ve o yandan sövelerin ölçüsü birdi.
11 Ve kapıya girilecek yerin genişliğini ölçtü, on arşın; ve kapının uzunluğu on üç arşındı;
12 Küçük odaların da önünde, bu yandan bir arşınlık bir mesafe, ve o yandan bir arşınlık bir mesafe vardı; ve küçük odalar bu yandan altı arşın, ve o yandan altı arşındı.
13 O zaman bir küçük odanın damından ötekinin damına kadar kapıyı ölçtü, kapı kapıya karşı olarak yirmi beş arşın genişliğindeydi.
14 Ve direkler yaptı, altmış arşın; ve avlu kapının yanlarında direklere kadardı.
15 Ve girilecek yerdeki kapının yüzün-den iç kapı dehlizinin yüzüne kadar elli arşındı.
16 Ve kapının iç tarafında her yanda küçük odaların, ve direklerinin de dar pencereleri vardı, dehlizlerde de böyleydi; ve çepçevre iç tarafından pencereler vardı; ve her direk üzerinde hurma ağaçları vardı.
17 O zaman beni dış avluya getirdi; ve, işte, avlu için çepçevre yapılmış taş döşeme ve odalar vardı; döşemenin üzerinde otuz oda vardı.
18 Ve kapıların yanında olan taş döşeme, aşağıki döşeme, kapıların uzunluğuna karşıydı.
19 O zaman aşağıki kapının önünden iç avlunun önüne kadar olan genişliği dışarıdan ölçtü, yüz arşındı, doğuda ve kuzeyde.
20 Ve dış avlunun kuzeye bakan kapısı, onun da uzunluğunu ve geniş-liğini ölçtü.
21 Ve küçük odaları bu yandan üç ve o yandan üçtü; direkleri ve dehlizleri birinci kapının ölçüsüne göreydi; uzunluğu elli arşın ve genişliği yirmi beş arşın.
22 Ve pencereleri, ve dehlizleri, ve hur-ma ağaçları, doğuya bakan kapının ölçü-süne göreydi; ve ona yedi basamakla çıkılırdı; ve dehlizleri onların önündeydi.
23 Ve iç avlunun kapısı kuzeye doğru ve doğu kapısına doğru olan kapıya karşı-ydı; ve kapıdan kapıya ölçtü, yüz arşındı.
24 Ondan sonra beni güneye doğru yürüttü; ve, işte, güneye doğru bir kapı; ve onun direklerini ve dehlizlerini bu ölçülere göre ölçtü.
25 Ve onda ve çepçevre dehlizlerde o pencereler gibi pencereleri vardı; uzun-luk elli arşın, ve genişlik yirmi beş arşındı.
26 Ve ona çıkmak için yedi basamak vardı, ve dehlizleri onların önündeydi; ve direkleri üzerinde hurma ağaçları vardı, biri bu yanda biri o yandaydı.
27 Ve iç avlunun güneye doğru kapısı vardı; ve güneye doğru kapıdan kapıya ölçtü, yüz arşındı.
28 Ve beni güney kapısından iç avluya getirdi; ve güney kapısını bu ölçülere göre ölçtü;
29 Ve onun küçük odaları, ve direkleri, ve dehlizleri bu ölçülere göreydi; ve onda, ve dehlizlerde çepçevre pence-reler vardı; uzunluk elli arşın ve genişlik yirmi beş arşındı.
30 Ve her yanda uzunluğu yirmi beş arşın ve genişliği beş arşın dehliz vardı.
31 Ve dehlizleri dış avluya doğruydu; ve direkleri üzerinde hurma ağaçları vardı; ve ona çıkmak için sekiz basamak vardı.
32 Ve beni doğuya doğru iç avluya getirdi; ve kapıyı bu ölçülere göre ölçtü;
33 Ve küçük odaları, ve direkleri, ve dehlizleri bu ölçülere göreydi; ve onda, ve dehlizlerde çepçevre pencereler var-dı; uzunluk elli arşın, ve genişlik yirmi beş arşındı.
34 Ve dehlizleri dış avluya doğruydu; ve bu yandan ve o yandan direkleri üze-rinde hurma ağaçları vardı; ve ona çıkmak için sekiz basamak vardı.
35 Ve beni kuzey kapısına getirdi; ve onu bu ölçülere göre ölçtü;
36 Küçük odaları, direkleri, ve dehlizler, ve ondaki çepçevre pencereler; uzun-luğu elli arşın, ve genişliği yirmi beş arşındı.
37 Ve direkleri dış avluya doğruydu; ve bu yandan ve o yandan direkleri üzerinde hurma ağaçları vardı; ve ona çıkmak için sekiz basamak vardı.
38 Ve odaları ve girişleri kapıların direkleri yanındaydı, yakmalık sunuyu orada yıkarlardı.
39 Ve yakmalık sunuyu ve günah sunusunu ve suç sunusunu üzerinde boğazlamak için kapı dehlizinde bu yanda iki masa ve o yanda iki masa vardı.
40 Ve kuzey kapısının girişine çıkılan yerde, dışardan bir yanda iki masa, ve kapı dehlizi tarafındaki öte yanda iki masa vardı.
41 Kapının yanında, bu yanda dört masa, ve o yanda dört masa vardı; üzerlerinde kurban boğazladıkları sekiz masa.
42 Ve yakmalık sunu için, uzunluğu bir buçuk arşın, ve genişliği bir buçuk arşın, ve yüksekliği bir arşın, yonma taştan dört masa vardı; yakmalık sunuyu ve kurbanı boğazlamak için kullandıkları takımları onların üzerine korlardı.
43 Ve her biri dört parmak uzunluğunda çifte çengeller, çepçevre çakılmıştı; ve masaların üzerinde sununun eti vardı.
44 Ve kuzey kapısının yanında olan iç avluda, iç kapının dış tarafında, ezgiciler için odalar vardı; ve bunların yüzü güneye doğruydu; biri doğu kapısının yanında, yüzü kuzeye doğruydu.
45 Ve bana, Yüzü güneye doğru olan bu oda, ev bekçiliğini tutan kâhinler içindir, dedi;
46 Ve yüzü kuzeye doğru olan oda, sunak bekçiliğini tutan kâhinler içindir; bunlar Levi oğullarından, RAB'be hizmet etmek için ona yaklaşan Zadok oğul-larıdır.
47 Böylece avluyu ölçtü, uzunluk yüz arşın, ve genişlik yüz arşındı, kareydi; ve evin önündeki sunağı.
48 Ve beni evin dehlizine getirdi, ve dehlizin iki sövesini ölçtü, bu yandan beş arşın, ve o yandan beş arşın; ve kapının genişliği bu yandan üç arşın, ve o yandan üç arşındı.
49 Dehlizin uzunluğu yirmi arşın, ve genişliği on bir arşındı; ve beni ona çıkacak basamaklardan getirdi; ve direk-lerin yanında sütunlar vardı, biri bu yanda, biri o yanda.
