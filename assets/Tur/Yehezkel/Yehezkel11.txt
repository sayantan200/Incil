ÜSTELİK ruh beni kaldırdı, ve doğuya bakan RAB evinin doğu kapısına beni getirdi; ve işte kapıya girilecek yerde yirmi beş adam; ve halkın reisleri Azzur oğlu Yaazanya'yı, Benaya oğlu Pelatya'yı onların arasında gördüm.
2 O zaman bana, İnsanoğlu, fenalık düşünen, ve bu şehirde şer öğütler veren bu adamlardır;
3 Onlar, Yakın değildir, evler yapalım, diyorlar; bu şehir kazan, biz de etiz.
4 Bundan ötürü onlara karşı peygam-berlik et, ey insanoğlu, peygamberlik et.
5 Ve RAB'bin Ruhu üzerime düştü, ve bana, Söyle, dedi, RAB şöyle diyor: Ey İsrail evi, siz böyle dediniz; çünkü aklınıza gelen şeyleri, onların her birini, ben bilirim.
6 Bu şehirde öldürdüklerinizin sayısını çoğalttınız, ve sokaklarını öldürülmüş olanlarla doldurdunuz.
7 Bundan ötürü Rab ALLAH şöyle diyor: Onun içine koyduğunuz öldürülmüş olanlarınız, et onlardır, kazan da bu şe-hir; ancak sizi onun içinden çıkaracağım.
8 Siz kılıçtan korktunuz; ben de üzeri-nize kılıç getireceğim, diyor Rab ALLAH.
9 Ve onun içinden sizi çıkaracağım, ve sizi yabancılar eline vereceğim, ve aranızda hükümler yürüteceğim.
10 Kılıçla düşeceksiniz; size İsrail sını-rında hükmedeceğim; ve benim RAB olduğumu bileceksiniz.
11 Bu şehir kazanınız olmayacak, ve siz onun içinde et olmayacaksınız; ama size İsrail sınırında hükmedeceğim;
12 Ve benim RAB olduğumu bilecek-siniz; çünkü kurallarımda yürümediniz, ve hükümlerimi yapmadınız, ama çevrenizdeki milletlerin usullerine göre yaptınız.
13 Ve vaki oldu ki, ben peygamberlik edince, Benaya oğlu Pelatya öldü. O zaman yüz üstü yere düştüm, ve yüksek sesle feryat edip dedim ki, Ah, ya Rab ALLAH! İsrail'in bakiyesini bütün bütün sona mı erdireceksin?
14 Yine bana RAB'bin sözü gelip dedi ki,
15 İnsanoğlu, kardeşlerin, senin kardeş-lerin, akrabandan olan adamlar, ve tüm İsrail evi, bunların hepsi o adamlardır ki, Yeruşalim'de oturanlar onlara, RAB'den uzak olun; bu ülke mülk olarak bize verildi, demişlerdi.
16 Bu yüzden de ki, Rab ALLAH şöyle diyor: Onları milletler arasına uzaklaştırdım, ve onları ülkeler arasına dağıttımsa da, yine vardıkları ülkelerde ben onlara küçük makdis olacağım.
17 Bundan dolayı de ki, Rab ALLAH şöyle diyor: Halklar arasından sizi topla-yacağım, ve dağılmış olduğunuz ülkeler-den sizi bir araya getireceğim; ve İsrail ülkesini size vereceğim.
18 Ve oraya girecekler, ve onun tüm tiksindirici şeylerini ve tüm iğrençliklerini oradan kaldıracaklar.
19 Ve onlara tek yürek vereceğim, ve içlerinize yeni bir ruh koyacağım; ve etbedenlerinden taş yüreği çıkarıp onlara etten yürek vereceğim;
20 Öyle ki kurallarımda yürüsünler, ve ilkelerimi tutsunlar, ve onları yapsınlar; ve onlar benim halkım olacaklar, ve ben onların Allahı olacağım.
21 Ama yürekleri kendi tiksindirici şeyle-rinin ve iğrençliklerinin yüreği ardınca yürüyenlere gelince, ben onların yolunu kendi başları üzerine getireceğim, diyor Rab ALLAH.
22 O zaman keruvimler kanatlarını kaldırdı, ve tekerlekler onların yanında; ve yukarıdan İsrail Allahı'nın yüceliği onların üzerindeydi.
23 Ve RAB'bin yüceliği şehrin ortasın-dan çıktı, ve şehrin doğusundaki dağ üzerinde durdu.
24 Bundan sonra ruh beni kaldırdı, ve Allah'ın Ruhu ile görümde beni Kildan ülkesine, sürgünlerin yanına getirdi. Böy-lece gördüğüm görüm üzerimden kalktı.
25 O zaman RAB'bin bana göstermiş olduğu şeylerin hepsini esirlikten olan-lara söyledim.
