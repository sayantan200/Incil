BUNDAN başka bana RAB'bin sözü gelip dedi ki,
2 Şimdi, sen insanoğlu, hükmedecek misin, kanlı şehre hükmedecek misin? evet, onun tüm iğrençliklerini kendisine bildireceksin.
3 O zaman de ki, Rab ALLAH şöyle diyor: Vakti gelsin diye kendi içinde kan döken şehir, ve kendisini kirletmek için kendi aleyhine putlar yapan şehir!
4 Sen döktüğün kanınla suçlu oldun, ve yaptığın putlarınla kirlendin; ve günlerini yaklaştırdın, ve yıllarına bile erdin; bu yüzden seni milletler için utanılacak ve tüm ülkeler için eğlenecek bir şey ettim.
5 Sana yakın olanlar da, uzak olanlar da seninle eğlenecekler, adı kirli, gürültüsü çok şehir.
6 İşte, her biri elinden geldiği kadar kan dökmek için İsrail reisleri senin içindeydiler.
7 Sende babayı ve anneyi hiçe saydılar; senin içinde misafire karşı zorbalık ettiler; sende yetime ve dul kadına haksızlık ettiler.
8 Kutsal şeylerimi hor gördün, ve Şabatlarım'ı bozdun.
9 Kan dökmek için iftiracı adamlar sen-dedir; ve sende dağlar üzerinde yerler; senin içinde hayasızlık ederler.
10 Babalarının çıplaklığını sende açtılar; kadın kirliyken sende ona tecavüz ettiler.
11 Kimi komşusunun karısıyla iğrençlik yaptı; kimi ahlaksızlıkla gelinini kirletti; kimi sende kızkardeşini, babasının kızını alçalttı.
12 Sende kan dökmek için rüşvet aldılar; faiz ve murabaha kârı aldın, ve zor-balıkla komşularından haksız kazanç al-dın, ve beni unuttun, diyor Rab ALLAH.
13 İşte, ettiğin kötü kazançtan ötürü, ve senin içinde olan kandan ötürü avucuma vurdum.
14 Seninle işe girişeceğim günlerde yüreğin dayanabilecek mi, ellerin kuvvetli olabilecek mi? Ben RAB onu söyledim, ve onu yapacağım.
15 Ve seni milletler arasına dağıta-cağım, ve seni ülkeler arasına saça-cağım, ve kirliliğini senden gidereceğim.
16 Ve milletlerin gözü önünde sen kendiliğinden mirasını alacaksın; ve benim RAB olduğumu bileceksin.
17 Ve bana RAB'bin sözü gelip dedi ki,
18 İnsanoğlu, benim için İsrail evi cüruf oldu; hepsi bir potada tunç, ve kalay, ve demir, ve kurşundurlar, gümüş cürufu-durlar.
19 Bundan ötürü Rab ALLAH şöyle diyor: Hepiniz cüruf olduğunuz için, işte, bunun için, sizi Yeruşalim'in ortasına toplayacağım.
20 Eritmek için üzerine ateş üflemek üzere, gümüşü, ve tuncu, ve demiri, ve kurşunu, ve kalayı nasıl potada toplar-larsa, ben de sizi öfkemle ve kızgın-lığımla öyle toplayacağım, ve sizi orada bırakacağım, ve sizi eriteceğim.
21 Evet, sizi toplayacağım, ve gazabı-mın ateşinde üzerinize üfleyeceğim, ve onun içinde eritileceksiniz.
22 Pota içinde gümüş nasıl eritilirse, onun içinde öyle eritileceksiniz; ve bile-ceksiniz ki, ben, RAB, üzerinize kızgın-lığımı ben döktüm.
23 Ve bana RAB'bin sözü gelip dedi ki,
24 İnsanoğlu, ona de ki, Sen temiz-lenmemiş, ve gazap gününde üzerine yağmur yağmamış ülkesin.
25 Peygamberleri, kükreyen, av parçala-yan aslan gibi onun içinde düzen kurdular; canlar yuttular; hazineyi ve değerli şeyleri aldılar; şehrin içinde dul kadınları çoğalttılar.
26 Kâhinleri yasamı zorladılar, ve kutsal şeylerimi bozdular; kutsal olanla bayağı şeyin arasını ayırt etmediler, ve kirli ile temizin arasındaki farkı göstermediler, ve Şabatlarım'dan gözlerini çevirdiler, ve aralarında küçük düşürüldüm.
27 Onun içinde reisleri, kötü kazanç edinmek için kan dökmekte, ve canları yok etmekte av parçalayan kurtlar gibi-dir.
28 Ve peygamberleri boş görümler görerek, ve onlara yalan fal açarak, ve RAB söylememişken, Rab ALLAH şöyle diyor, diyerek onları çamurla sıvadılar.
29 Ülkenin halkı gaddarlık etti, ve soy-gunculuk yaptı; ve fakirle yoksulu incitti, evet, yabancıya haksız yere gaddarlık etti.
30 Ve duvarı yapsın, ve önümde ülke için gedikte dursun da onu helak etmeyeyim diye aralarında bir adam aradım; ama kimseyi bulmadım.
31 Bunun için üzerlerine öfkemi döktüm; gazabımın ateşiyle onları bitirdim; onla-rın yolunu kendi başlarına getirdim, diyor Rab ALLAH.
