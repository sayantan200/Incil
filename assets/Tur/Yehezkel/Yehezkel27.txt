YİNE bana RAB'bin sözü gelip dedi ki, 2 Şimdi, sen İnsanoğlu, Sur için ağıt oku;
3 Ve Sur'a de ki, Ey sen, deniz kapıla-rında oturan, çok adalara kadar halklarla alış veriş eden şehir, Rab ALLAH şöyle diyor: Ey Sur, sen dedin ki, Güzelliğin kemali benim.
4 Senin sınırların denizlerin ortasında; yapıcıların senin güzelliğini başa çıkar-dılar.
5 Senin tüm gemi tahtalarını Senir akçamlarından yaptılar; sana gemi direkleri yapmak için Lübnan'dan sedir ağaçları aldılar.
6 Küreklerini Başan meşelerinden yaptılar; peykelerini Kittim adalarından getirilmiş fil dişinden yaptılar.
7 Yelkenin, sana bayrak olsun diye, renk renk işlemeli Mısır'ın ince ketenindendi; Elişa adalarının lacivert ve erguvanisi sana tente oldu.
8 Sayda'da ve Arvad'da oturanlar senin kürekçilerindi; ey Sur, sende hikmetli adamlar vardı, senin kılavuzların onlardı.
9 Kalafatçıların Gebal'ın ihtiyarları ile hikmetli adamlarıydı; senin mallarınla değiş etmek için denizin tüm gemileri gemicileriyle beraber sendeydi.
10 Fars ve Lud ve Put'tan olanlar, senin ordunda, senin savaş adamlarındılar; senin içinde kalkanla miğfer astılar; sana onlar görkem verdiler.
11 Arvad adamlarıyla senin ordun çep-çevre duvarların üzerindeydi, ve senin kulelerinde Gammatlılar vardı; kal-kanlarını çepçevre duvarlarına astılar, senin güzelliğini başa çıkardılar.
12 Her çeşit malın çokluğundan ötürü Tarşiş senin tuccarındı; senin pazarla-rına gümüş, demir, kalay, ve kurşun verirlerdi.
13 Yavan, Tubal, ve Meşek senin tuc-carlarındı; senin mallarını insan şahısla-rıyla ve tunç kaplarla değiş ederlerdi.
14 Togarma evinden olanlar senin pazarlarında atlarla ve atlılarla ve katırlarla alışveriş ettiler.
15 Dedan adamları senin tuccarlarındı; çok adaların ticareti senin elindeydi; karşılık olarak sana fildişi ve abanoz getirirlerdi.
16 Senin el işlerinin çokluğundan ötürü Suriye senin tuccarındı; senin pazar-larına zümrütler, erguvani ve renk renk işlemeliler, ve ince keten, ve mercanla agatlar verirlerdi.
17 Yahuda ile İsrail ülkesi, onlar senin tuccarlarındı; senin mallarına karşılık olarak Minnit ve Pannag buğdayı, ve bal, ve yağ, ve merhem verirlerdi.
18 Senin el işlerinin çokluğundan, her çeşit malın çokluğundan ötürü Damas-kus, Helbon şarabıyla ve beyaz yünle senin tuccarındı.
19 Dan da Yavan da senin pazarlarında kaçınıyordu; senin pazarında işlenmiş demir, tarçın, ve hoş kokulu kamış vardı.
20 Savaş arabaları için değerli giysilerde Dedan senin tuccarındı.
21 Arabistan, ve tüm Kedar reisleri senin elinin tuccarlarıydı; kuzularla, ve koçlarla, ve keçilerle, bunlar senin tuccarlarındı.
22 Şeba ve Raama tuccarları, onlar senin tuccarlarındı; senin pazarlarına başlıca tüm baharat, ve her çeşit değerli taşlar, ve altın verirlerdi.
23 Haran ve Kanne ve Eden, Şeba tuc-carları, Aşur ve Kilmad senin tuccarla-rındı.
24 Senin mallarını seçme mallarla, laci-vert ve renk renk işlemeli kumaş toplarıyla, ve sedir ağacından yapılmış, iplerle sarılmış değerli giysi sandıklarıyla değiş ederlerdi.
25 Senin malların için kervanlar Tarşiş gemileriydi; ve seni doldurdular ve denizin ortasında çok izzetli oldun.
26 Kürekçilerin seni büyük sulara ilettiler; denizlerin bağrında seni doğu rüzgârı kırdı.
27 Senin yıkılma gününde, zenginliğin ve pazarların, ticaret malın, gemicilerin, ve kılavuzların, kalafatçıların, ve senin mallarınla alışveriş edenler, ve sende olan tüm savaş adamları, ve içindeki tüm topluluğun denizlerin bağrına düşe-cekler.
28 Kılavuzlarının çığlığından varoşlar titreyecek.
29 Ve tüm kürekçiler, gemiciler, tüm deniz kılavuzları gemilerinden inecekler; karada duracaklar,
30 Ve senin için seslerini yükseltip acı feryat edecekler, ve başlarına toprak atacaklar; külde yuvarlanacaklar;
31 Ve senin için saçlarını yolacaklar, ve çul kuşanacaklar, ve gönül acılığıyla, acı acı dövünerek sana ağlayacaklar.
32 Ve yaslarında senin için ağıt okuya-caklar, ve senin için figan edip diye-cekler ki, Sur gibi, deniz ortasında sesi kestirilmiş olan şehir gibi hangi şehir var?
33 Pazarının malı denizlerden çıktıkça çok halkları doyurdun; zenginliğin, ve mallarının çokluğuyla dünya krallarını zengin ettin.
34 Engin sularda denizlerden kırılacağın zaman ticaretin ve tüm topluluğun senin içinde düşecek.
35 Adalarda oturanların hepsi sana şaşacaklar, ve krallarının tüyleri ürperecek; yüzleri sararacak.
36 Halklar arasında tuccarlar sana ıslık çalacaklar; sen bir dehşet olacaksın, ve bir daha olmayacaksın.
