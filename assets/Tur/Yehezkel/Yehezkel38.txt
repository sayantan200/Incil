VE bana RAB'bin sözü gelip dedi ki,
2 İnsanoğlu, yüzünü Meşek ve Tubal'ın büyük reisi Gog'a, Magog ülkesine, çevir, ve ona karşı peygamberlik et,
3 Ve de ki, Rab ALLAH şöyle diyor: Meşek ve Tubal'ın büyük reisi Gog, işte, ben sana karşıyım;
4 Ve seni geri çevireceğim, ve çene-lerine çengeller takacağım, ve seni ve tüm ordunu, atları ve atlıları, hepsi her çeşit zırh giyinmiş, büyük kalkanlı, ve küçük kalkanlı, hepsi kılıç kullanan büyük bir topluluğu,
5 Onlarla beraber, hepsi kalkanlı ve miğferli Pers'i, Etiyopya'yı, ve Put'u;
6 Gomer'i, ve tüm ordularını; kuzeyin sonlarından Togarma evini, ve tüm ordularını, ve seninle beraber çok halkları çıkaracağım.
7 Sen, senin yanına toplanmış olan tüm toplulukla beraber, hazır ol, ve hazırlan, ve onlara gözetici ol.
8 Çok günlerden sonra yoklanılacak-sın; son yıllarda, kılıçtan geri getirilmiş, çok halktan toplanmış ülkeye, hep ıssız kalmış olan İsrail dağlarına karşı gele-ceksin; ama o uluslardan çıkarılmış, ve hepsi emniyette oturmakta olacaklar.
9 Sen çıkacaksın ve bir kasırga gibi geleceksin, ülkeyi kaplamak için bir bulut gibi olacaksın, sen ve tüm orduların, ve seninle beraber olan çok halklar.
10 Rab ALLAH şöyle diyor: Hem de vaki olacak ki, o vakitte aklına bir takım şeyler gelecek, ve kötü bir düşünce düşüneceksin;
11 Ve diyeceksin ki, Duvarsız köyler ülkesine çıkacağım, rahatta olanların, emniyette oturanlara gideceğim, hepsi duvarsız oturmaktalar, ve kapı sürgü-leriyle kapıları yok,
12 Çapul etmek ve yağma etmek için, ve harabe olmuşken şimdi adam oturmakta olan yerlere, ve uluslardan toplanmış olan halka karşı elini döndürmek için, o halk ki, davar ve mal kazanmıştır; ülke-nin ortasında oturmaktadır.
13 Şeba, ve Dedan, ve Tarşiş tuccarları, tüm genç aslanlarıyla sana diyecekler ki, Çapul malı almak için mi geldin? yağma etmek için mi topluluğunu topladın? gümüş ve altın taşımak, davar ve mal alıp götürmek, büyük çapul etmek için mi?
14 Bu yüzden, insanoğlu, peygamber-lik et ve Gog'a de ki, Rab ALLAH şöyle diyor: O günde halkım İsrail emniyette oturunca, sen bunu bilmeyecek misin?
15 Ve sen, ve seninle birlikte birçok halk, tümü atlara binmiş, büyük bir topluluk, ve kuvvetli bir ordu olarak, kuzeyin son-larından, kendi yerinden geleceksin;
16 Ve ülkeyi örtmek için bir bulut gibi halkım İsrail'e karşı çıkacaksın; son günlerde olacak, milletlerin gözü önünde sende kutsal kılınacağım zaman, ey Gog, onlar beni tanısınlar diye, seni kendi ülkeme karşı getireceğim.
17 Rab ALLAH şöyle diyor: Onlara karşı seni getireceğim diye o günlerde yıllarca peygamberlik etmiş olan kullarım İsrail peygamberleri aracılığıyla eski günlerde kendisi için söylemiş olduğum adam sen misin?
18 Ve Gog İsrail ülkesine karşı geldiği zaman, diyor Rab ALLAH, o vakitte vaki olacak ki, gazabım burnuma çıkacak.
19 Çünkü kıskançlığımla ve gazabım ateşiyle söyledim: Gerçekten o günde İsrail ülkesinde büyük sarsıntı olacak;
20 Öyle ki denizin balıkları, ve göğün kuşları, ve kırın hayvanları, ve tüm yerde sürünenler, ve yer üzerindeki tüm insan-lar benim yüzümden titreyecekler, ve dağlar yıkılacak, ve uçurumlar düşecek, ve her duvar yerle bir olacak.
21 Ve ona karşı tüm dağlarımda bir kılıç çağıracağım, diyor Rab ALLAH; her ada-mın kılıcı kardeşine karşı olacak.
22 Ve ona vebayla, ve kanla hükmede-ceğim; ve onun üzerine, ve orduları üzerine, ve yanında olan çok halkların üzerine, coşkun yağmur, ve iri dolu taneleri, ateş, ve kükürt yağdıracağım.
23 Böylece kendimi büyük edeceğim, ve kendimi kutsal kılacağım; ve çok ulusların gözünde tanınacağım, ve benim RAB olduğumu bilecekler.
