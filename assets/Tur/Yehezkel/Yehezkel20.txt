VE yedinci yılda, beşinci ayda, ayın onuncu gününde vaki oldu ki, İsrail ihtiyarlarından bazıları RAB'den sormak için geldi, ve önümde oturdular.
2 O zaman bana RAB'bin sözü gelip dedi ki,
3 İnsanoğlu, İsrail ihtiyarlarına söyle, ve onlara de ki, Rab ALLAH şöyle diyor: Siz beni aramaya mı geldiniz? Varlığım hakkı için, diyor Rab ALLAH, kendimi size arattırmayacağım.
4 Onlara hükmedecek misin, insanoğlu, onlara hükmedecek misin? Onlara atalarının iğrençliklerini bildir;
5 Ve onlara de ki, Rab ALLAH şöyle diyor: İsrail'i seçtiğim, ve Yakup evi tohumuna elime kaldırdığım, ve Mısır ülkesinde onlara kendimi bildirdiğim, onlara, Allahınız RAB benim, diye elimi kaldırdığım günde;
6 Onları Mısır ülkesinden kendileri için araştırmış olduğum tüm ülkelerin süsü olan ülkeye, süt ve bal akan ülkeye çıkaracağım diye onlara elimi kal-dırdığım günde.
7 O zaman onlara dedim ki, Her adam gözlerinin iğrençliklerini atsın, ve Mısır putlarıyla kendinizi kirletmeyin; Allahınız RAB benim.
8 Ama bana karşı asi oldular, ve beni dinlemek istemediler; gözlerinin iğrenç-liklerini hiçbir adam atmadı, ve Mısır'ın putlarını bırakmadılar; o zaman, Mısır ülkesi içinde onlara karşı öfkemi başar-mak için üzerlerine kızgınlığımı döke-ceğim, dedim.
9 Ama aralarında bulundukları milletlerin gözünde adım bozulmasın diye kendi adım uğruna çalıştım; onları onların gözü önünde Mısır'dan çıkararak kendimi onlara bildirdim.
10 Bunun için onları Mısır ülkesinden çıkardım, ve çöle getirdim.
11 Ve onlara kurallarımı verdim, ve hükümlerimi onlara bildirdim, bir adam onları yaparsa, onlarla yaşayacak.
12 Üstelik onları kutsal kılan ben RAB olduğumu bilsinler diye, kendileriyle benim aramda belirti olmak üzere Şabatlarım'ı da onlara verdim.
13 Ama İsrail evi çölde bana karşı asi oldu; kurallarımda yürümediler, ve hükümlerimi hor gördüler, o hükümler ki, bir adam onları yaparsa, onlarla da yaşayacak; ve Şabatlarım'ı büsbütün bozdular; o zaman dedim ki, Çölde onları bitirmek için üzerlerine kız-gınlığımı dökeceğim.
14 Ama, milletlerin gözünde adım bozulmasın diye, kendi adım uğruna çalıştım; onların gözü önünde onları çıkarmıştım.
15 Yine de ben tüm ülkelerin süsü olan ülkeye, kendilerine vermiş olduğum süt ve bal akan ülkeye, onları getirmeye-ceğim diye çölde kendilerine elimi kaldırdım;
16 Çünkü hükümlerimi hor gördüler, ve kurallarımda yürümediler, ama Şabat-larım'ı bozdular; çünkü onların yüreği putları ardınca yürümekteydi.
17 Ama gözlerim onları esirgedi, ve onları helak etmedim, ve onları çölde büsbütün sona erdirmedim.
18 Ama çölde onların çocuklarına dedim ki, Atalarınızın kurallarında yürümeyin, ve onların hükümlerini tutmayın, ve onların putlarıyla kendinizi kirletmeyin.
19 Allahınız RAB benim; benim kural-larımda yürüyün, ve benim hükümlerimi tutun, ve onları yapın;
20 Ve Şabatlarım'ı kutsal kılın, ve benim Allahınız RAB olduğumu bilesiniz diye, onlar sizinle benim aramda belirti olacak.
21 Ama çocuklar bana karşı asi oldular; kurallarımda yürümediler, ve yapmak üzere hükümlerimi tutmadılar, bir adam onları yaparsa, onlarla da yaşayacak; Şabatlarım'ı bozdular; o zaman, Çölde onlara karşı öfkemi başarmak için üzerlerine kızgınlığımı dökeceğim, dedim.
22 Bununla beraber milletlerin gözünde adım bozulmasın diye, yine elimi geri çektim, ve kendi adım uğruna çalıştım; o milletler ki, onların gözü önünde onları çıkarmıştım.
23 Onları milletler arasına dağıtacağım, ve onları ülkelere saçacağım diye, çölde de kendilerine elimi kaldırdım;
24 Çünkü hükümlerimi yapmadılar, ama kurallarımı hor gördüler, ve Şabatlarım'ı bozdular, ve gözleri atalarının putların-daydı.
25 Bunun için ben de onlara iyi olmayan kurallar, ve onlarla yaşamayacakları hükümler verdim.
26 Ve onları harap edeyim de benim RAB olduğumu bilsinler diye, her ilk doğanı ateşten geçirerek ettikleri hediye-lerle onları kirlettim.
27 Bu nedenle İsrail evine söyle, insa-noğlu, ve onlara de ki, Rab ALLAH şöyle diyor: Bana karşı hainlik ederek ataları-nız bana şununla da küfrettiler.
28 Çünkü kendilerine vermek üzere elimi kaldırdığım ülkeye onları getirince, o zaman yüksek her tepeyi, ve sık dallı her ağacı gördüler, ve kurbanlarını orada sundular, ve öfke kabartan kurbanlarını orada arz ettiler; kendi hoş kokularını da oraya koydular, ve içmelik sunularını orada döktüler.
29 O zaman onlara dedim ki, Gittiğiniz o yüksek yer nedir? ve onun adı bugüne kadar Bama çağrıldı.
30 Bu nedenle İsrail evine de ki, Rab ALLAH şöyle diyor: Siz atalarınızın yo-lunda kirlendiniz mi? ve onların iğrenç-likleri ardınca fahişelik ediyor musunuz?
31 Çünkü bugüne dek hediyelerinizi su-narak, oğullarınızı ateşten geçirerek tüm putlarınızla kendinizi kirlettiniz, ben de, ey İsrail evi, kendimi size aratır mıyım? Varlığım hakkı için, diyor Rab ALLAH, kendimi size aratırmayacağım;
32 Ve, Ağaca ve taşa hizmet ederek biz de milletler gibi, ülkelerdeki boylar gibi olacağız, diye aklınızdan geçen şey elbette vaki olmayacak.
33 Varlığım hakkı için, diyor Rab ALLAH, gerçekten üzerinizde kuvvetli elle, ve uzanmış pazıyla, ve taşkın kızgınlıkla hükümdarlık edeceğim.
34 Ve kuvvetli elle, ve uzanmış pazıyla, ve taşkın kızgınlıkla, sizi halklar arasın-dan çıkaracağım, ve dağılmış olduğunuz ülkelerden sizi toplayacağım;
35 Ve sizi halkın çölüne getireceğim, ve sizinle orada yüz yüze muhakeme olacağım.
36 Atalarınızla Mısır ülkesi çölünde nasıl muhakeme olundumsa, sizinle de öyle muhakeme olacağım, diyor Rab ALLAH.
37 Ve sizi değneğin altından geçireceğim, ve sizi antlaşmayla bağlayacağım;
38 Ve sizden asileri, ve bana karşı günah işleyenleri ayıracağım; misafir oldukları ülkeden onları çıkaracağım, ama İsrail ülkesine girmeyecekler, ve benim RAB olduğumu bileceksiniz.
39 Size gelince, ey İsrail evi, Rab ALLAH şöyle diyor: Gidin, herkes kendi putlarına kulluk etsin; ve bundan sonra da eğer beni dinlemeyecekseniz; ancak artık sunularınızla, ve putlarınızla kutsal adımı bozmayın.
40 Çünkü kutsal dağımda, İsrail'in yük-sek dağında, diyor Rab ALLAH, tüm İsrail evi, hepsi o ülkede bana kulluk edecek; orada onları kabul edeceğim, ve tüm kutsal şeylerinizle beraber sunu-larınızı ve hediyelerinizin turfandasını orada arayacağım.
41 Sizi halklar arasından çıkardığım, ve dağılmış olduğunuz ülkelerden sizi topla-dığım zaman, hoş koku alır gibi sizi kabul edeceğim, ve milletlerin önünde sizin içinizde kutsal kılınacağım.
42 Ve atalarınıza vermek için elimi kaldırdığım ülkeye, İsrail ülkesine, sizi getirdiğim zaman benim RAB olduğumu bileceksiniz.
43 Ve yollarınızı, ve tüm işlerinizi orada hatırlayacaksınız; o işler ki, kendinizi onlarla kirlettiniz; ve yaptığınız tüm kötü-lüklerden ötürü kendinizden tiksinecek-siniz.
44 Ey İsrail evi, kötü yollarınıza göre, ve bozuk işlerinize göre değil, ancak kendi adım uğruna ben size böyle yapınca, bileceksiniz ki, RAB benim, diyor Rab ALLAH.
45 Üstelik bana RAB'bin sözü gelip dedi ki,
46 İnsanoğlu, yüzünü güneye doğru çevir, ve güneye doğru sözünü düşür, ve güneydeki kırın ormanına karşı peygam-berlik et;
47 Ve güneyin ormanına de ki, RAB'bin sözünü dinle, Rab ALLAH şöyle diyor: İşte, ben senin içinde ateş tutuştura-cağım, ve senin içinde her yeşil ağacı ve her kuru ağacı yiyip bitirecek; tutuşan alev sönmeyecek, ve güneyden kuzeye, tüm yüzler onunla yanacak.
48 Ve her etbeden görecek ki, ben RAB, ben onu tutuşturdum; o sönmeyecek.
49 O zaman dedim ki, Ah, ya Rab ALLAH! benim için onlar diyorlar ki, Meseller söylemiyor mu?
