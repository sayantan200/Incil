BUNUN için, sen insanoğlu, Gog'a karşı peygamberlik et, ve de ki, Rab ALLAH şöyle diyor: Meşek ve Tubal'ın büyük reisi Gog, işte, ben sana karşıyım;
2 Ve seni geri çevireceğim, ve senin altıda birini bırakacağım, ve kuzey taraflarından seni çıkaracağım; ve seni İsrail dağları üzerine getireceğim;
3 Ve sol elinden yayını ve sağ elinden oklarını vurup düşüreceğim.
4 Sen, tüm ordularınla ve yanında olan halklarla, İsrail dağları üzerinde düşe-ceksin; yesinler diye her çeşit yırtıcı kuşa, ve kırın hayvanlarına seni vere-ceğim.
5 Açık kırda düşeceksin; çünkü onu ben söyledim, diyor Rab ALLAH.
6 Ve Magog üzerine, ve adalarda emni-yette oturanlar üzerine ateş göndere-ceğim; ve benim RAB olduğumu bilecekler.
7 Böylece halkım İsrail'in içinde kutsal adımı tanıtacağım; ve artık kutsal adımı bozdursunlar diye izin vermeyeceğim; ve milletler benim RAB, İsrail'de Kutsal Olan, olduğumu bilecekler.
8 İşte, geldi, ve oldu, diyor Rab ALLAH; sözünü ettiğim gün budur.
9 Ve İsrail şehirlerinde oturanlar çıkıp silahlarıyla ateş yakacaklar, ve onları, küçük kalkanı da büyük kalkanı da, yayı da okları da, el sopalarını da kargıları da yakacaklar, ve bunlarla yedi yıl ateş yakacaklar;
10 Öyle ki kırdan odun taşımayacaklar, ve ormanlardan kesmeyecekler; çünkü silahları ateşle yakacaklar; ve kendilerini çapul etmiş olanları çapul edecekler, ve kendilerini yağma etmiş olanları yağma edecekler, diyor Rab ALLAH.
11 Ve o günde vaki olacak ki, İsrail'de, denizin doğusunda gezginler vadisinde Gog'a mezar yeri vereceğim; ve oradan geçenleri o durduracak; ve orada Gog'u ve tüm kalabalığını gömecekler; ve ora-ya Hamon-gog Vadisi denilecek.
12 Ve ülkeyi temizlesinler diye İsrail evi yedi ay onları gömmekte devam edecekler.
13 Evet, onları ülkenin tüm halkı göme-cek, ve onlara yücelik bulduğum gün nam olacak, diyor Rab ALLAH.
14 Ve sürekli olarak ülke içinden geçe-cek adamlar, ve o geçenlerle beraber ülkeyi temizlemek için yerin üzerinde kalanları gömecek adamlar ayıracaklar; onlar yedi ayın sonunda araştıracaklar.
15 Ve ülke içinden geçecek olanlar geçecekler; ve biri insan kemiği görünce, gömecek olanlar onu Hamon-gog Vadisi'ne gömünceye kadar yanına bir nişan koyacak.
16 Ve şehrin adı da Hamona olacak. Böylelikle ülkeyi temizleyecekler.
17 Ve, sen insanoğlu, Rab ALLAH şöyle diyor: Her tüylü kuşa, ve her kır hayvanına de ki, Toplanın da gelin; sizin için keseceğim kurbana, İsrail dağları üzerindeki büyük kurbana her yandan toplanın, öyle ki et yiyesiniz, ve kan içesiniz.
18 Yiğitlerin etini yiyeceksiniz, ve yeryü-zünün reislerinin kanını, koçların, kuzuların, ve keçilerin, boğaların kanını içeceksiniz, hepsi Başan'ın semiz hayvanlarıdır.
19 Ve sizin için kestiğim kurbandan, doyuncaya kadar yağ yiyeceksiniz, ve sarhoş oluncaya kadar kan içeceksiniz.
20 Böylelikle atlara, ve savaş arabalarına, yiğitlere, ve tüm savaş adamlarına soframda doyacaksınız, diyor Rab ALLAH.
21 Ve yüceliğimi milletler arasına koya-cağım; ve yürüttüğüm hükmümü, ve üzerlerine koyduğum elimi tüm milletler görecek.
22 Böylece İsrail evi o günden, ve ondan öte benim Allahları RAB olduğumu bile-cekler.
23 Ve milletler bilecek ki, İsrail evi kendi fesatlarından ötürü esirliğe gittiler; çünkü bana karşı suç işlediler, bunun için yüzümü onlardan gizledim; ve onları düşmanlarının eline verdim, böylece hepsi kılıçla düştü.
24 Kirliliklerine göre, ve günahlarına göre onlara yaptım; ve yüzümü onlardan gizledim.
25 Bundan ötürü Rab ALLAH şöyle diyor: Yakup'un sürgünlerini şimdi geri getireceğim, ve tüm İsrail evine merhamet edeceğim, ve kutsal adım için kıskanç olacağım.
26 Kendi utançlarını, ve bana karşı işledikleri tüm suçlarını yüklenecekler, vakit ki, kendi toprakları üzerinde emni-yette oturdular, ve korkutan olmadı;
27 O zaman ki, kendilerini halklardan geri getirmiş, ve düşmanlarının ülkelerin-den onları toplamış olacağım, ve çok ulusların gözü önünde onlarda kutsal kılınacağım.
28 O zaman, onları milletler arasına esirliğe gönderen benim Allahları RAB olduğumu bilecekler; ama ben onları kendi topraklarına topladım, ve artık onlardan hiçbirini orada bırakmadım;
29 Ve yüzümü artık onlardan gizlemeye-ceğim; çünkü ruhumu İsrail evi üzerine döktüm, diyor Rab ALLAH.
