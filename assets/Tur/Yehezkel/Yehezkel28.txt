YİNE bana RAB'bin sözü gelip dedi ki,
2 İnsanoğlu, Sur reisine de ki, Rab ALLAH şöyle diyor: Mademki yüreğin yükseldi, ve sen, Ben bir İlah'ım, deniz-lerin bağrında Allah'ın tahtında otu-ruyorum, dedin; ve sen Allah değil ancak bir insanken, yüreğini Allah yüreği gibi ettin;
3 İşte, Daniel'den daha bilgesin; hiçbir sırrı senden gizleyemezler;
4 Bilgeliğinle ve anlayışınla kendine servet yaptın, ve hazinelerinde altın ve gümüş topladın;
5 Büyük bilgeliğinle ve ticaretinle serve-tini artırdın, ve servetinle yüreğin yükseldi;
6 Bundan ötürü Rab ALLAH şöyle diyor: Mademki yüreğini Allah yüreği gibi ettin,
7 İşte, bundan dolayı senin üzerine yabancıları, ulusların korkunçlarını, getireceğim; ve bilgeliğinin güzelliğine karşı kılıçlarını çekecekler, ve senin parlaklığını kirletecekler.
8 Seni çukura indirecekler; ve sen denizlerin bağrında, öldürülmüş olanların ölümüyle, öleceksin.
9 Seni öldürenin önünde hâlâ, Ben Allah'ım, diyecek misin? ama seni öldürenin elinde sen Allah değil, bir insan olacaksın.
10 Yabancılar eliyle, sünnetsizler ölüm-leriyle öleceksin; çünkü ben onu söyledim, diyor Rab ALLAH.
11 Üstelik bana RAB'bin sözü gelip dedi ki,
12 İnsanoğlu, Sur Kralı için bir ağıt yak, ve ona de ki, Rab ALLAH şöyle diyor: Kemalin mührü, bilgelikle dolu, güzellikte tam olan sensin.
13 Sen Allah'ın bahçesi Aden'deydin; kırmızı akik, topaz, ve elmas, sarı yakut, akik, yeşim, safir, zümrüt ve lal taşı, tüm değerli taşlarla, ve altınla kaplanmıştın; teflerinin ve zurnalarının işçiliği sende yaratıldığın günde hazırlanmıştı.
14 Sen meshedilmiş gölge salan keruv-sun; ve seni ben böyle diktim; Allah'ın kutsal dağı üzerindeydin; ateşten taşlar arasında gezdin.
15 Sende fesat olduğu bulununcaya kadar yaratıldığın günden beri yollarında yetkindin.
16 Ticaretinin çokluğundan ötürü senin içini zorbalıkla doldurdular, ve günah işledin; bu yüzden seni kirli şey gibi Allah'ın dağından atacağım; ve seni, ey gölge salan keruv, ateşten taşlar ara-sından atıp helak edeceğim.
17 Senin yüreğin güzelliğinden ötürü yükseldi; parlaklığından ötürü hikmetini bozdun; seni yere çalacağım; görsünler diye kralların gözü önüne seni atacağım.
18 Kendi makdislerini fesatlarının çok-luğuyla, ticaretinin fesadıyla bozdun; bundan dolayı senin içinden ateş çıkara-cağım; seni o yiyip bitirecek, ve tüm seni görenlerin gözü önünde seni yeryüzünde kül edeceğim.
19 Halklar arasında seni tanıyanların hepsi sana şaşacak; sen bir dehşet olacaksın, ve ebediyen var olmaya-caksın.
20 Yine bana RAB'bin sözü gelip dedi ki,
21 İnsanoğlu, yüzünü Sayda'ya doğru çevir, ve ona karşı peygamberlik et,
22 Ve de ki, Rab ALLAH şöyle diyor: İşte, ey Sayda, ben sana karşıyım; ve senin içinde yücelik bulacağım; ve onun içinde hükümler yürüttüğüm, ve onun içinde kutsal kılındığım zaman, benim RAB olduğumu bilecekler.
23 Çünkü onun içine veba, ve sokak-larına kan göndereceğim; ve çepçevre onun üzerine gelen kılıçla içinde yara-lılara hükmolunacak; ve benim RAB olduğumu bilecekler.
24 Ve İsrail evinin çevresinde olup onları tahkir edenlerin hiçbirinden artık onlara batan bir çalı, ve acıtan bir diken kalmayacak; ve benim RAB olduğumu bilecekler.
25 Rab ALLAH şöyle diyor: Aralarına dağılmış oldukları halklardan İsrail evini topladığım, ve milletlerin gözü önünde onların içinde kutsal kılındığım zaman, kulum Yakup'a verdiğim kendi toprakla-rında oturacaklar.
26 Ve orada emniyetle oturacaklar; ve çepçevre onları tahkir edenlerin hepsi üzerinde hükümler yürüttüğüm zaman, evler yapacaklar, ve bağlar dikecekler, ve emniyette oturacaklar; ve bilecekler ki, onların Allahı RAB benim.
