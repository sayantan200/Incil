RAB'BİN sözü de bana gelip dedi ki,
2 İnsanoğlu, asi evin içinde oturu-yorsun, onların görmek için gözleri var, ve görmüyorlar, ve işitmek için kulakları var, ve işitmiyorlar; çünkü onlar asi bir evdir.
3 Bunun için, sen insanoğlu, kendine sürgünlük eşyası hazırla, ve onların gözü önünde gündüzün göç et, ve kendi yerinden başka bir yere onların gözü önünde göç edeceksin; asi bir ev olduk-ları halde belki görürler.
4 O zaman eşyanı onların gözü önünde esirlik eşyası gibi gündüzün çıkaracaksın; esirliğe gidenler nasılsa, sen de onların gözü önünde öylece akşamleyin çıkacaksın.
5 Sen onların gözü önünde duvarı del, ve oradan çıkar.
6 Onların gözü önünde onu omuzlarında taşıyacaksın, ve alaca karanlıkta çıkara-caksın; yüzünü örteceksin ki, yeri gör-meyesin; çünkü seni İsrail evine belirti olarak koydum.
7 Ve bana nasıl emrolunduysa, öyle yaptım; eşyamı sürgün eşyası gibi gün-düzün çıkardım, ve akşamleyin duvarı elimle deldim; alaca karanlıkta çıkardım, onların gözü önünde omzumda taşıdım.
8 Ve sabahleyin bana RAB'bin sözü gelip dedi ki,
9 İnsanoğlu, İsrail evi, o asi ev sana, Ne yapıyorsun, demediler mi?
10 Onlara de ki, Rab ALLAH şöyle diyor: Bu yük Yeruşalim'de olan reis, ve orada oturan tüm İsrail evi içindir.
11 De ki, Belirtiniz benim; ben nasıl yaptımsa, onlara da öyle yapılacak; sür-güne, esirliğe gidecekler.
12 Ve aralarında olan reis, eşyasını ala-ca karanlıkta omzunda taşıyacak, ve dışarı çıkacak; duvardan çıkarmak için onu delecekler; yüzünü örtecek ki, yeri gözleriyle görmesin.
13 Onun üzerine de ağımı serpeceğim, ve tuzağıma tutulacak; ve onu Babil'e, Kildan ülkesine getireceğim; ve orada ölecek, ama onu görmeyecek.
14 Ve onun çevresinde kendisine yar-dımcı olanların hepsini, ve tüm askerini her rüzgâra saçacağım; ve onların ardından kılıç çekeceğim.
15 Ve, ben onları uluslar arasına dağı-tınca, ve onları ülkelere saçınca, benim RAB olduğumu bilecekler.
16 Ama, aralarına gelecekleri milletler içinde kendi iğrençliklerinin hepsini an-latsınlar diye, onlardan sayısı az adam-ları kılıçtan, kıtlıktan, ve vebadan arta bırakacağım; ve benim RAB olduğumu bilecekler.
17 Üstelik bana RAB'bin sözü gelip dedi ki,
18 İnsanoğlu, ekmeğini titreyerek ye, ve suyunu çarpıntı ve korkuyla iç;
19 Ve ülke halkına de ki, Yeruşalim'de oturanlar için ve İsrail ülkesi için Rab ALLAH şöyle diyor: Tüm onda oturanların zorbalığı yüzünden, onu dolduran şeylerden ülkeyi ıssız kalsın diye, ekmeklerini korkuyla yiyecekler, ve sularını şaşkınlıkla içecekler.
20 Ve içinde adam oturan şehirler harap olacak, ve ülke virane olacak; ve benim RAB olduğumu bileceksiniz.
21 Ve bana RAB'bin sözü gelip dedi ki,
22 İnsanoğlu, İsrail ülkesinde, Günler uzuyor, ve her görüm boşa çıkıyor, diye söylediğiniz bu mesel nedir?
23 Bundan dolayı onlara de ki, Rab ALLAH şöyle diyor: Bu meseli sona erdireceğim, ve artık bunu İsrail'de mesel olarak söylemeyecekler; ama onlara söyle: Günler de, her görümün yerine gelmesi de yakındır.
24 Çünkü artık İsrail evi içinde hiç boş görüm, ve yaltaklanıcı fal olmayacak.
25 Çünkü RAB benim; ben söyleye-ceğim, ve söyleyeceğim söz yapılacak; artık gecikmeyecek; çünkü sizin günle-rinizde, ey asi ev, sözü söyleyeceğim, ve onu yapacağım, diyor Rab ALLAH.
26 Yine bana RAB'bin sözü gelip dedi ki,
27 İnsanoğlu, işte, İsrail evinden olanlar, Onun gördüğü görüm gelecek çok günler içindir, ve uzakta olan vakitler için peygamberlik ediyor, diyorlar.
28 Bundan dolayı onlara de ki, Rab ALLAH şöyle diyor: Sözlerimden hiçbiri artık gecikmeyecek, ama söylediğim söz yapılacak, diyor Rab ALLAH.
