YİNE bana RAB'bin sözü gelip dedi ki,
2 Babalar koruk yedi, ve çocukların dişleri kamaştı, diye İsrail ülkesi için bu meseli söyleyerek ne demek istiyorsu-nuz?
3 Varlığım hakkı için, diyor Rab ALLAH, artık siz İsrail'de bu meseli söylemeye-ceksiniz.
4 İşte, tüm canlar benimdir, babanın canı benim olduğu gibi, oğlun canı da benimdir; günah işleyen can, ölecek olan odur.
5 Ama eğer bir adam adilse, ve hak olanı ve doğru olanı yapar,
6 Ve dağların üzerinde yemez, ve gözlerini İsrail evinin putlarına kaldırmaz, ve komşusunun karısını kirletmez, ve kadın kirliyken ona yaklaşmaz,
7 Ve kimseye haksızlık etmez, ancak borçlunun rehinini geri verir, ve soygun-culuk etmez, aç olana ekmeğini verir, ve çıplağı esvapla örter;
8 Faizle para vermez, ve murabaha kârı almaz, elini kötülükten çeker, iki adam arasında gerçeğe göre adaleti yapar,
9 Benim kurallarımda yürür, ve hakkı yapmak için hükümlerimi tutarsa; adil olan odur, elbette yaşayacaktır, diyor Rab ALLAH.
10 Eğer o, zorbalık eden, kan döken, ve bunlardan birini işleyip o vazifelerden hiçbirini yapmayan,
11 Ancak dağların üzerinde yiyen, ve komşusunun karısını kirleten,
12 Düşküne ve yoksula haksızlık eden, soygunculuk eden, rehini geri vermeyen, ve gözlerini putlara kaldıran, iğrençlik yapan,
13 Faizle para veren, ve murabaha kârı alan bir oğul tevlit ederse, o zaman o yaşayacak mı? o yaşamayacaktır; tüm bu iğrençlik yapmıştır; elbette ölecektir; kanı kendi üzerinde olacaktır.
14 Şimdi, işte, eğer o bir oğul tevlit ederse, ki babasının yaptığı tüm günah-ları görür ve korkar, ve bunlara benzer şeyler yapmaz;
15 Dağların üzerinde yemez, ve gözleri-ni İsrail evinin putlarına kaldırmaz, komşusunun karısını kirletmez,
16 Ve kimseye haksızlık etmez, rehin almaz, ve soygunculuk etmez, ancak ekmeğini aç olana verir, ve çıplağı esvapla örter,
17 Fakirden el çeker, faiz ve murabaha kârı almaz, hükümlerimi yapar, kuralla-rımda yürür, babasının fesadı yüzünden o ölmeyecek, elbette yaşayacaktır.
18 Babası ise, insafsızca gaddarlık ettiği, kardeşini soyduğu, ve halkı arasında iyi olmayanı yaptığı için, işte, fesadında ölecek olan odur.
19 Ama siz, Babanın fesadını oğlu niçin taşımasın? dersiniz. Oğul hak olanı ve doğru olanı yaptı, ve tüm kurallarımı tuttu, ve onları yaptı; elbette yaşaya-caktır.
20 Günah işleyen can, ölecek olan odur; babanın fesadını oğul taşımaz, ve oğlun fesadını baba taşımaz; doğrunun doğru-luğu kendi üzerinde olur, şeririn şerri de kendi üzerinde olur.
21 Ama eğer şerir işlemiş olduğu günah-ların hepsinden döner, ve tüm kural-larımı tutar, ve hak olanı ve doğru olanı yaparsa, elbette yaşayacak, ölmeye-cektir.
22 Yapmış olduğu günahlardan hiçbiri ona karşı anılmayacaktır; işlediği doğru-lukta yaşayacaktır.
23 Ben şeririn ölümünden zevk duyar mıyım? diyor Rab ALLAH; daha ziyade yollarından dönüp yaşamasından değil mi?
24 Ama doğru kişi doğruluğundan döner, ve şeririn işlediği tüm iğrençliklere göre işlerse de, yaşayacak mı? Onun işlemiş olduğu tüm doğruluk işlerinden hiçbiri anılmayacaktır; işlediği suçta, ve işlediği günahta, onlarda ölecektir.
25 Ama siz, RAB'bin yolu doğru değil, diyorsunuz. Ey İsrail evi, şimdi dinleyin: Benim yolum mu doğru değil? doğru olmayan sizin yollarınız değil mi?
26 Vakit ki doğru kişi doğruluğundan döner, ve fesat işler, ve onlarda ölür, işlemiş olduğu fesat yüzünden ölecek.
27 Yine, vakit ki şerir adam işlemiş olduğu şerden döner, ve hak olanı, ve doğru olanı yapar, canını yaşatacak.
28 Mademki görüyor, ve işlediği tüm günahlardan dönüyor, elbette yaşaya-cak, ölmeyecektir.
29 Ancak İsrail evi, Rab'bin yolu doğru değil, diyorlar. Ey İsrail evi, benim yollarım mı doğru değil? doğru olmayan sizin yollarınız değil mi?
30 Bundan dolayı, ey İsrail evi, size, herkese kendi yollarına göre hükmede-ceğim, diyor Rab ALLAH. Tövbe edin, ve kendinizi tüm günahlarınızdan döndürün, böylece fesat sizi helake düşürmeyecek.
31 Ettiğiniz isyanların hepsini üzeriniz-den atın, ve kendinize yeni yürek ve yeni ruh yapın; çünkü niçin ölesiniz, ey İsrail evi?
32 Çünkü ölen adamın ölümünden ben zevk duymam, diyor Rab ALLAH; öyleyse, kendinizi döndürün de yaşayın.
