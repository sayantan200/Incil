VE bana RAB'bin sözü gelip dedi ki,
2 İnsanoğlu, İsrail evine bir benzet-me söyle, ve bir mesel anlat;
3 Ve de ki, Rab ALLAH şöyle diyor: Kanatları büyük, uzun kanatlı, üzeri renk renk tüyler dolu, iri bir kartal Lübnan'a geldi, ve sedir ağacının en yüksek dalını aldı;
4 Körpe filizlerinin başını kopardı, ve onu ticaret ülkesine götürdü; tüccar şehrine onu koydu.
5 Ülkenin tohumundan da aldı, ve onu verimli toprağa dikti; onu çok sular kenarına koydu; ve onu söğüt ağacı gibi dikti.
6 Ve sürüp yerde yayılan bodur asma oldu, ve dalları ona doğru döndü, ve kökleri onun altındaydı; böylece asma oldu, ve çubuklar verdi, ve filizler saldı.
7 Kanatları büyük, ve tüyleri çok, başka iri bir kartal daha vardı; ve, işte, bu asma köklerini ona doğru döndürdü, ve sulasın diye dikildiği evleklerden dallarını ona saldı.
8 Dallar versin, ve meyve çıkarsın, güzel bir asma olsun diye, çok sular kenarına, iyi toprağa dikildi.
9 De ki, Rab ALLAH şöyle diyor: O geli-şecek mi? kurusun diye, onun köklerini sökmeyecek mi, ve onun meyvesini kes-meyecek mi? taze süren yapraklarının hepsi kuruyacak. Ne kuvvetli pazıyla ne de çok halkla köklerinden sökülmek için.
10 Evet, işte, dikilmiş, gelişecek mi? doğu rüzgârı ona dokununca bütün bütün kurumayacak mı? evet, bittiği evleklerde kuruyacaktır.
11 Üstelik bana RAB'bin sözü gelip dedi ki,
12 Şimdi o asi eve de ki, Bu şeylerin anlamını bilmiyor musunuz? Onlara de ki, İşte, Babil Kralı Yeruşalim'e geldi, ve onun kralını ve reislerini aldı, ve onları Babil'e, kendi yanına götürdü.
13 Ve kral soyundan birini aldı, ve onunla antlaşma yaptı; ve ona ant içirdi, ülkenin güçlülerini de alıp götürdü ki,
14 Krallık hakir olsun, kendini yükselt-mesin, ama antlaşmasını tutarak yerinde dursun.
15 Ama kendisine atlar ve çok asker versinler diye elçilerini Mısır'a gönde-rerek Babil Kralı'na karşı baş kaldırdı; hiç işi iyi gider mi? bu şeyleri yapan kaçıp kurtulur mu? antlaşmayı bozar da azat edilir mi?
16 Varlığım hakkı için, diyor Rab ALLAH, gerçekten kendisini kral etmiş olan, andını hor görüp antlaşmasını bozduğu o kralın bulunduğu yerde, yani Babil'in içinde, onun yanında ölecek.
17 Ve çok şahıslar kesip atmak için metrisler yığdıkları, ve hisarlar yaptıkları zaman, Firavun kuvvetli ordusuyla ve büyük topluluğuyla savaşta ona yardım etmeyecek.
18 Çünkü antlaşmayı bozarak andı hor gördü; vakit ki, işte, elini vermişti, ve tüm bu şeyleri yaptı; o kaçıp kurtulmaya-caktır.
19 Bu nedenle Rab ALLAH şöyle diyor: Varlığım hakkı için, gerçekten hor gördüğü andımı, ve bozduğu antlaşmamı onun başına getireceğim.
20 Ve onun üzerine ağımı serpeceğim, ve tuzağıma tutulacak, ve onu Babil'e getireceğim, ve bana karşı işlediği hain-likten ötürü onunla orada muhakeme olacağım.
21 Ve onun tüm askeri arasında kaçak-larının hepsi kılıçla düşecek, ve artaka-lanlar her rüzgâra dağılacak, ve bile-ceksiniz ki, ben RAB onu söyledim.
22 Rab ALLAH şöyle diyor: Yüksek sedir ağacının en yüksek dalından da ben alacağım, ve onu yerleştireceğim; onun filizlerinin başından taze bir filiz koparacağım, ve yüksek ve yüce bir dağın üzerine onu dikeceğim;
23 İsrail'in yüksek dağına onu dike-ceğim; ve dallar sürüp meyve verecek, ve güzel bir sedir ağacı olacak; ve her çeşit kanatlı kuş onun altında barınacak; dallarının gölgesinde barınacaklar.
24 Ve tüm kır ağaçları bilecekler ki, ben, RAB, yüksek ağacı ben alçalttım, alçak ağacı yükselttim, yeşil ağacı kuruttum, ve kuru ağacı yeşerttim; ben RAB söyledim ve onu yaptım.
