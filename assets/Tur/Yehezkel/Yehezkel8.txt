VE altıncı yılda, altıncı ayda, ayın beşinci gününde, ben evimde oturur, Yahuda ihtiyarları da karşımda otururken vaki oldu ki, orada Rab ALLAH'ın eli üzerime düştü.
2 O zaman baktım, ve, işte, ateş görünüşü gibi bir benzeyiş; belinin görünüşünden aşağı ateş; ve belinden yukarı parıltı görünüşü gibi, sanki kehribar rengi.
3 Ve o, bir el şekli uzattı, ve başımın bir perçeminden beni tuttu; ve ruh yer ile gök arasına beni kaldırdı, ve beni Allah'ın görümlerinde Yeruşalim'e, iç avlunun kuzeye bakan kapısına girilecek yerine getirdi; kıskandıran kıskançlık suretinin yeri oradaydı.
4 Ve, işte, İsrail Allahı'nın yüceliği, ova-da gördüğüm görünüşe göre oradaydı.
5 O zaman bana, İnsanoğlu, dedi, şimdi gözlerini kuzey yoluna doğru kaldır. Böylece gözlerimi kuzey yoluna doğru kaldırdım, ve, işte, o kıskançlık putu, sunak kapısının kuzeyinde, girilecek yerdeydi.
6 Üstelik bana, İnsanoğlu, dedi, ne yapı-yorlar, görüyor musun? yani makdisim-den uzaklaşayım diye İsrail evinin burada yaptığı büyük iğrençlikleri? Ama yine döndür kendini, ve daha büyük iğrençlikler göreceksin.
7 Ve beni avlunun kapısına getirdi; ve ben bakınca, işte duvarda bir delik.
8 O zaman bana, İnsanoğlu, dedi, şimdi duvarı del; ve duvarı deldiğimde, işte bir kapı. 9 Ve bana, İçeri gir de burada yaptıkları şer iğrençlikleri gör, dedi.
10 Böylece içeri girip gördüm, ve işte her çeşit yerde sürünenlerin ve tiksindirici hayvanların sureti, ve İsrail evinin tüm putları, çepçevre duvara çizilmişti.
11 Ve İsrail evi ihtiyarlarından yetmiş kişi onların önünde duruyordu; ve Şafan oğlu Yaazanya onların ortasında duru-yordu; her birinin buhurdanı elindeydi ve buhur bulutunun kokusu çıkıyordu.
12 O zaman bana, İnsanoğlu, dedi, İsrail evi ihtiyarlarının, her biri kendi suret-lerinin odalarında, karanlıkta ne yaptık-larını gördün mü? çünkü onlar, RAB bizi görmüyor, RAB yeryüzünü bıraktı, diyorlar.
13 Bir de bana, Yine döndür kendini, ve yaptıkları daha büyük iğrençlikler göreceksin, dedi.
14 O zaman RAB evinin kuzeye doğru olan kapısının girilecek yerine beni getirdi; ve, işte, Tammuz için ağlayan kadınlar orada oturuyordu.
15 O zaman bana, Bunu gördün mü, ey insanoğlu? dedi; yine döndür kendini, ve bunlardan daha büyük iğrençlikler göreceksin.
16 Ve beni RAB'bin evinin iç avlusuna getirdi; ve, işte, RAB'bin tapınağının kapısında, eyvanla sunak arasında, sırtları RAB'bin tapınağına, ve yüzleri doğuya çevrilmiş yirmi beş adam kadar vardı; ve onlar doğuya yönelmiş güneşe tapınıyorlardı.
17 O zaman bana, Bunu gördün mü, ey insanoğlu? dedi; burada işledikleri iğrençlikleri yapmak Yahuda evi için küçük bir şey mi? çünkü ülkeyi zorbalıkla doldurdular, ve yine beni öfkelendiriyor-lar; ve, işte, dalı burunlarına uzatıyorlar.
18 Bundan ötürü ben de kızgınlıkla davranacağım; gözüm esirgemeyecek, ve acımayacağım; ve bana yüksek sesle bağırsalar da, onları dinlemeyeceğim.
