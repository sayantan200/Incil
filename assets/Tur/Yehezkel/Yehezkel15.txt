VE bana RAB'bin sözü gelip dedi ki,
2 İnsanoğlu, asma odununun başka her odundan fazla, orman ağaçları arasında bir daldan fazla ne değeri var?
3 Bir işte kullanmak için ondan odun alınır mı? ya da üzerine bir kap asmak için ondan kazık çıkarırlar mı?
4 İşte, yakacak şey diye ateşe atılır; ateş iki ucunu yiyip bitirir, ve ortası yakılır, bir işe yarar mı?
5 İşte, tüm iken işe yaramıyordu; hele ateş onu yiyip bitirince, ve yakılınca, artık işe yarar mı?
6 Bu nedenle Rab ALLAH şöyle diyor: Orman ağaçları arasında asma odununu yakacak şey diye nasıl ateşe verdimse, Yeruşalim'de oturanları da öyle vere-ceğim.
7 Ve yüzümü onlara karşı çevireceğim; bir ateşten çıkacaklar, ama başka bir ateş onları yiyip bitirecek; ve yüzümü onlara karşı çevirince benim RAB olduğumu bileceksiniz.
8 Ve ülkeyi virane edeceğim, çünkü hainlik ettiler, diyor Rab ALLAH.
