VE bana RAB'bin sözü gelip dedi ki,
2 İnsanoğlu, yüzünü İsrail dağlarına çevir, ve onlara karşı peygamberlik et,
3 Ve de ki, Siz İsrail dağları, Rab ALLAH'ın sözünü dinleyin: Dağlara ve tepelere, vadilere ve derelere Rab ALLAH şöyle diyor: İşte, ben, yani ben üzerinize kılıç getireceğim, ve yüksek yerlerinizi yok edeceğim.
4 Ve sunaklarınız virane olacak, ve suretleriniz kırılacak; ve öldürülmüş adamlarınızı putlarınızın önüne düşüreceğim.
5 Ve İsrail çocuklarının leşlerini putla-rının önüne koyacağım; ve sunakları-nızın çevresine kemiklerinizi saçacağım.
6 Sunaklarınız harap ve virane olsun, ve putlarınız kırılıp ortadan kalksın, ve suretleriniz kesilip devrilsin, ve işleriniz silinsin diye, oturduğunuz yerlerin hepsinde şehirler harap olacak, ve yüksek yerler virane olacak.
7 Ve öldürülmüş olanlar ortanızda düşe-cek, ve bileceksiniz ki, RAB benim.
8 Yine de ülkeler içinde saçıldığınız zaman, uluslar arasında kılıçtan kaçıp kurtulanlarınız olsun diye bir bakiye bıra-kacağım.
9 Ve kaçıp kurtulanlarınız, yanlarına esir olarak götürülecekleri milletler arasında beni anacaklar, çünkü onların benden ayrılan zina eden yüreğinden, ve putla-rının ardınca zina eden gözlerinden kırıl-dım; ve tüm iğrençliklerinde etmiş olduk-ları kötülüklerden ötürü gözlerinde kendi kendilerinden tiksinecekler.
10 Ve benim RAB olduğumu, ve onlara bu kötülüğü edeceğimi boşuna söyleme-diğimi bilecekler.
11 Rab ALLAH şöyle diyor: Ellerinle çırpın, ve ayaklarınla tepin, ve de ki, İsrail evinin tüm kötü iğrençliklerinden ötürü yazık! çünkü kılıçla, kıtlıkla, ve vebayla düşecekler.
12 Uzakta olan vebayla ölecek; ve yakında olan kılıçla düşecek; ve arta kalıp çevresi kuşatılan kıtlıkla ölecek; böylece onların üzerinde kızgınlığımı sonuna erdireceğim.
13 O zaman, putları arasına, sunakların çevresine, her yüksek tepe üzerine, tüm dağ tepeleri üzerine, ve her yeşil ağaç altına, ve sık yapraklı her meşe ağacı altına, tüm putlarına hoş kokular sunduk-ları o yerlere onlardan öldürülmüş olan adamlar serilince, benim RAB olduğumu bileceksiniz.
14 Böylece onların üzerine elimi uzatacağım, ve çölden Dibla'ya doğru, tüm oturdukları yerlerde, ülkeyi virane ve ıssız edeceğim; ve benim RAB olduğumu bilecekler.
