SONRA beni yine evin kapısına getir-di; ve, işte, doğuya doğru evin eşiği altından sular çıkıyordu; çünkü evin yüzü doğuya doğruydu, ve sular, evin sağ yanından, sunağın güneyinden, alttan iniyordu.
2 O zaman kuzey kapısı yolundan beni çıkardı, ve dışardaki yoldan, doğuya bakan kapının yolundan, beni dış kapıya kadar dolaştırdı; ve, işte, sular sağ yan-dan akıyordu.
3 Elinde ölçü ipi olan adam doğuya doğru çıkınca bin arşın ölçtü, ve beni sulardan geçirdi, sular ayak bileğine kadardı.
4 Bin daha ölçtü, ve beni sulardan geçirdi, sular dizlere kadardı. Bin daha ölçtü, ve beni sulardan geçirdi, sular bele kadardı.
5 Bin daha ölçtü, ve içinden geçeme-diğim bir ırmak oldu, çünkü sular yükselmişti, yüzülecek sular, geçilemez bir ırmak.
6 Ve bana, Bunu gördün mü, insanoğlu? dedi. O zaman beni yürüttü, ve yine ırmağın kıyısına getirdi
7 Şimdi döndüğüm zaman, işte, bir yan-dan ve öbür yandan ırmağın kıyısında pek çok ağaçlar vardı.
8 O zaman bana, Bu sular doğu böl-gesine doğru çıkıyorlar, dedi, ve çöle iniyorlar; ve denize gidiyorlar; onlar denizin içine getirilince, sular iyi olacak.
9 Ve vaki olacak ki, ırmağın vardığı her yerde kaynaşan her yaşayan şey yaşa-yacak; ve pek çok balık olacak; çünkü bu sular oraya varacak; çünkü onlar iyi olacak, ve ırmağın vardığı yerde olan her şey yaşayacak.
10 Ve vaki olacak ki, onun yanında En-gedi'den En-eglaim'e kadar balıkçılar duracak; onlar ağ serpecek yer olacak; büyük denizin balıkları gibi, çeşitlerine göre balıkları pek çok olacak.
11 Ama çamurlu yerleri, ve bataklıkları iyi olmayacak; tuza bırakılacaklar.
12 Ve ırmağın yanında, kıyısında, bu yandan ve o yandan yiyecek için her çeşit ağac bitecek, yaprağı solmayacak, ve meyvesi tükenmeyecek; her ay yeni meyve verecek, çünkü suları makdisten çıkıyor; ve meyvesi yiyecek için, ve yap-rağı ilaç için olacak.
13 Rab ALLAH şöyle diyor: Ülkeyi miras olarak İsrail'in on iki oymağına göre böleceğiniz sınır şu olacak; Yusuf'un iki payı olacak.
14 Ve onu miras alacaksınız; biri öbürü gibi; çünkü atalarınıza onu vermeye elimi kaldırdım; ve miras olarak bu ülke size düşecek.
15 Ve ülkenin sınırı şu olacak: Kuzey yanı büyük denizin, Hetlon yolundan Zedad'a girilecek yere kadar;
16 Hamat, Berota, Damaskus sınırıyla Hamat sınırı arasında olan Sibraim; Havran sınırı yanında olan Hazer-hattikon.
17 Ve Damaskus sınırındaki Hazarenon, denizden sınır olacak; ve kuzeyde, kuzeye doğru Hamat'ın sınırı. Ve kuzey yanı budur.
18 Ve doğu yanı, Havran, ve Damaskus, ve Gilead, ve İsrail ülkesi arasında Ürdün olacak; kuzey sınırından doğu denizine kadar ölçeceksiniz. Ve doğu yanı budur.
19 Ve güney yanı, güneye doğru Tamar'dan Kadeş'te çekiş sularına kadar, ırmağa kadar, büyük denize kadar. Güney yanı, güneye doğru budur.
20 Ve güney yanından Hamat'a girilecek yerin karşısına kadar, batı yanı büyük deniz olacak. Batı yanı budur.
21 Böylece bu ülkeyi kendinize, İsrail oymaklarına göre böleceksiniz.
22 Ve vaki olacak ki, onu kendinize ve aranızda misafir olup aranızda çocuklar babası olan gariplere miras olarak kurayla böleceksiniz; ve onlar İsrail çocukları arasında sizin için yerliler gibi olacaklar; İsrail oymakları arasında sizinle beraber mirasları olacak.
23 Ve vaki olacak ki, o garip hangi oymakta misafir ise, mirasını orada vere-ceksiniz, diyor Rab ALLAH.
