VE bana, İnsanoğlu, dedi, ayak üzerine dikil de sana konuşacağım.
2 Ve bana konuşunca, ruh içime girdi, ve beni ayak üzerine dikti; ve bana konuşanı işittim.
3 Ve bana dedi ki, İnsanoğlu, İsrail çocuklarına, bana karşı isyan etmiş olan asi bir ulusa, seni gönderiyorum; onlar ve ataları ta bugüne dek bana karşı günah işlediler.
4 Çünkü onlar pek yüzlü, ve katı yürekli çocuklar. Ben seni onlara gönderiyorum; ve onlara diyeceksin ki, Rab ALLAH şöyle diyor;
5 Ve onlar ister dinlesinler, ister kaçın-sınlar (çünkü onlar asi bir ev), yine aralarında bir peygamber olduğunu bilecekler.
6 Ve sen, insanoğlu, senin yanında çalılar ve dikenler olsa bile, ve akreplerin arasında otursan da o adamlardan kork-ma, ve sözlerinden korkma; onlar asi bir ev olmakla beraber, sen onların söz-lerinden korkma, ve yüzlerinden yılma.
7 İster dinlesinler, ister kaçınsınlar, onlara benim sözlerimi söyleyeceksin; çünkü asidirler.
8 Ama sen, insanoğlu, sana söylediğimi dinle: O asi ev gibi sen asi olma; ağzını aç, ve sana verdiğimi ye.
9 Ve ben bakınca, işte, bana bir el uzandı, ve, işte, onda bir kitap tomarı vardı;
10 Ve onu önüme açtı; ve yüzüyle arkası yazılıydı; ve onda ağıtlar, iniltiyle figan yazılıydı.
