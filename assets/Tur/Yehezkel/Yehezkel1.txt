ŞİMDİ otuzuncu yılda, dördüncü ayda, ayın beşinci gününde, ben Kebar Irmağı yanında esirler arasındayken, vaki oldu ki, gökler açıldı, ve Allah'ın görümlerini gördüm.
2 Ayın beşinci gününde, Kral Yehoya-kin'in esirliğinin beşinci yılıydı,
3 Kildaniler ülkesinde, Kebar Irmağı yanında, Buzi oğlu kâhin Hezekiel'e RAB'bin sözü açıkça geldi; ve orada RAB'bin eli onun üzerindeydi.
4 Ve baktım, ve, işte, kuzeyden kasırga, durmadan ateş saçan büyük bir bulut geliyordu, çevresinde parıltı, ve ortasından, sanki ateş ortasından kehribar rengi.
5 Onun ortasından da dört canlı yaratık benzeri çıktı. Ve onların görünüşü şöyleydi: onlarda insan benzeyişi vardı;
6 Ve her birinin dört yüzü vardı, ve her birinin dört kanadı vardı.
7 Ve ayakları doğru ayaklardı; ve ayak-larının tabanı buzağı ayağının tabanı gibiydi, ve cilalı tunç gibi pırıldıyorlardı.
8 Ve dört yanlarında, kanatları altında insan elleri vardı; dördünün de yüzleri ve kanatları vardı.
9 Kanatları birbirine bitişmişti; yürüdük-leri zaman dönmüyorlardı; dosdoğru ola-rak ileri yürüyorlardı.
10 Yüzlerinin benzeyişi ise, onlarda insan yüzü, sağda dördünün aslan yüzü, ve solda dördünün öküz yüzü, dördünün de kartal yüzü vardı.
11 Yüzleri böyleydi; kanatları yukarı doğru gerilmişti; her birinin iki kanadı birbirine bitişmişti, iki kanat da bedenlerini örtüyordu.
12 Ve her biri dosdoğru olarak ileri yürüyordu; ruh nereye gitmek istediyse oraya gittiler; onlar dönmeyerek yürü-yorlardı.
13 Canlı yaratıkların benzeyişine gelince, onların görünüşü yanan ateş közleri gibi, meşalelerin görünüşü gibiydi; canlı yaratıkların arasında inip çıkıyordu; ve ateş parlaktı, ve ateşten şimşek çakıyordu.
14 Ve canlı yaratıklar şimşek çakışı görünüşü gibi koşup geri geliyorlardı.
15 Şimdi ben canlı yaratıklara bakar-ken, işte canlı yaratıkların yanında bir tekerlek, onun dört yüzüyle.
16 Tekerleklerin ve yapılarının görünüşü gök zümrüt gibiydi; ve dördünün ben-zeyişi birdi; ve görünüşleri ve yapıları, sanki tekerlek içinde tekerlek.
17 Yürüdükleri zaman dört yanları üzerine gidiyorlardı; ve dönmeyerek yürüyorlardı.
18 Çemberleri ise, o kadar yüksekti ki, korkunçtu; ve dördünün çemberleri çepçevre gözlerle doluydu.
19 Ve canlı yaratıklar yürüdükçe teker-lekler onların yanında yürüyordu; ve canlı yaratıklar yerden yükseldikçe tekerlekler yükseliyordu.
20 Ruh nereye gitmek istediyse oraya gidiyorlardı, ruhları oraya gitmek istiyor-du; ve tekerlekler onların yanında yükseliyordu; çünkü canlı yaratığın ruhu tekerleklerdeydi.
21 Onlar yürüdükçe bunlar da yürüyordu; ve onlar durdukça bunlar da duruyordu; ve onlar yerden yükseldikçe yanlarında tekerlekler de yükseliyordu; çünkü canlı yaratığın ruhu teker-leklerdeydi.
22 Ve canlı yaratığın başları üzerinde kubbe benzeyişi, korkunç billur gibi, yukarıdan başları üzerine yayılmıştı.
23 Ve kubbenin altında kanatları birbirine doğru dümdüzdü; her birinin bedenlerini bu yandan örten iki kanadı, ve öbür yandan örten iki kanadı vardı.
24 Ve yürüdükleri zaman kanatlarının gürültüsünü işittim, sanki çok suların sesi, sanki Kadir'in sesi, bir kargaşalık sesi, sanki bir ordu velvelesi; durdukları zaman kanatlarını indiriyorlardı.
25 Ve başları üzerindeki kubbenin üzerinde bir ses vardı; durdukları ve kanatlarını indirdikleri zaman.
26 Ve başları üzerindeki kubbenin üzerinde safir taşının görünüşü gibi bir taht benzeyişi vardı; ve taht benzeyişi üzerinde, yukarıda üzerinde insan görü-nüşünün benzeyişi vardı.
27 Ve belinden yukarı görünüşünü kehribar rengi gibi gördüm, sanki içi çepçevre ateş görünüşü; ve belinden aşağı görünüşünü gördüm, sanki ateş görünüşü, ve çevresinde parıltı.
28 Yağmur gününde bulutta olan yayın görünüşü nasılsa, çepçevre parıltının görünüşü öyleydi. RAB'bin yüceliğinin benzeyişinin görünüşü buydu. Ve gördüğüm zaman yüz üstü düştüm, ve söz söyleyen birinin sesini işittim.
