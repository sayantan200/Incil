VE bana RAB'bin sözü gelip dedi ki,
2 İnsanoğlu, İsrail'in çobanlarına karşı peygamberlik et, peygamberlik et, ve onlara de ki, Çobanlara Rab ALLAH şöyle diyor: Kendi kendilerini gütmekte olan İsrail çobanlarının vay haline! çobanların güdeceği koyunlar değil mi?
3 Yağı yiyorsunuz, ve yünü giyiyorsu-nuz, semizleri boğazlıyorsunuz; ama koyunları gütmüyorsunuz.
4 İlletlileri kuvvetlendirmediniz, ve hasta olanı iyileştirmediniz, kırık olanı sarmadınız, ve sürülmüş olanı geri getirmediniz, ve kaybolanı aramadınız; ancak kuvvetle ve şiddetle onlara hakim oldunuz.
5 Ve çoban olmadığı için dağıldılar; ve dağılınca kırın tüm hayvanlarına yiyecek oldular.
6 Tüm dağlarda, ve her yüksek tepe üzerinde koyunlarım avare dolaştı; evet, koyunlarım tüm yeryüzüne dağıldı, soran da yok, arayan da yok.
7 Bunun için, siz çobanlar, RAB'bin sözünü dinleyin:
8 Varlığım hakkı için, diyor Rab ALLAH, gerçekten, mademki çoban olmadığı için koyunlarım çapul edildi, ve koyunlarım kırın tüm hayvanlarına yiyecek oldu, ve çobanlarım koyunlarımı aramadılar, ve çobanlar koyunlarımı gütmediler de, ancak kendi kendilerini güttüler;
9 Bunun için, ey siz çobanlar, RAB'bin sözünü dinleyin:
10 Rab ALLAH şöyle diyor: İşte, ben çobanlara karşıyım, ve onların elinden koyunlarımı arayacağım, ve onların koyunlarımı gütme işini sona erdireceğim; ve artık çobanlar kendi kendilerini gütmeyecek; çünkü onların ağzından koyunlarımı azat edeceğim, öyle ki onlara yiyecek olmasınlar.
11 Çünkü Rab ALLAH şöyle diyor: İşte, ben, yani ben, koyunlarımı sorup onları araştıracağım.
12 Dağılmış koyunlarının arasında bulunduğu günde, çoban sürüsünü nasıl araştırırsa, ben de koyunlarımı öyle araştıracağım, ve bulutlu ve karanlık günde dağılmış oldukları yerlerin hepsinden onları azat edeceğim.
13 Ve onları halklardan çıkaracağım, ve onları ülkelerden toplayacağım, ve onları kendi topraklarına getireceğim; ve İsrail'in dağları üzerinde ırmaklar kena-rında, ve ülkenin tüm oturulan yerlerinde onları güdeceğim.
14 Onları iyi otlakta güdeceğim; ve onların ağılı İsrail'in yüksek dağları üze-rinde olacak; orada iyi ağılda yatacaklar; ve İsrail'in dağları üzerinde yağlı otlakta otlayacaklar.
15 Sürümü ben güdeceğim, ve onları ben yatıracağım, diyor Rab ALLAH.
16 Kaybolanı arayacağım, ve sürülmüş olanı geri getireceğim, ve kırık olanı saracağım; ve hasta olanı kuvvetlendire-ceğim, ama semizi ve kuvvetliyi helak edeceğim; onları adaletle güdeceğim.
17 Ve size gelince, ey benim sürüm, Rab ALLAH şöyle diyor: İşte, koyunla koyun arasında, koçlarla tekeler arasın-da hükmeden benim.
18 İyi otlağı yiyip bitirmeniz size az mı geliyor da otlaklarınızdan artakalanı ayaklarınızla çiğniyorsunuz? ve derin sular içmeniz size az mı geliyor da artakalanı ayaklarınızla bulandırıyor-sunuz?
19 Ve sürüm ise, ayaklarınızla çiğnen-miş olanı yiyorlar, ve ayaklarınızla bulandırılmış olanı içiyorlar.
20 Bu yüzden Rab ALLAH onlara şöyle diyor: İşte ben, semiz koyunla zayıf koyun arasında ben hükmede-ceğim.
21 Mademki böğürle vuruyorsunuz, ve omuzla itiyorsunuz, ve tüm zayıfları dı-şarılara dağıtıncaya kadar boynuzları-nızla kakıyorsunuz;
22 Bundan dolayı ben sürümü kurtara-cağım, ve artık çapul malı olmayacaklar, ve koyunla koyun arasında ben hük-medeceğim.
23 Ve onların üzerine tek çoban koya-cağım, ve onları güdecek, yani kulum Davut; onları o güdecek, ve onların çobanı o olacak.
24 Ve ben RAB onların Allahı olacağım, ve onlar arasında kulum Davut bir reis olacak; ben RAB onu söyledim.
25 Ve onlarla esenlik antlaşması yapa-cağım, ve ülkede kötü hayvanları sona erdireceğim; ve çölde emniyetle otura-caklar, ve ormanlarda uyuyacaklar.
26 Ve kendilerini ve dağımın tepesi çevresinde olan yerleri bereketli kıla-cağım; ve yağmuru vaktinde yağdıra-cağım; bereket yağmurları olacak.
27 Ve kırın ağacı meyvesini verecek, ve yer ürününü verecek, ve kendi toprakları üzerinde emniyette olacaklar; ve onların boyunduruk bağlarını kırdığım, ve onları köle etmiş olanların elinden kendilerini azat ettiğim zaman, benim RAB olduğu-mu bilecekler.
28 Ve artık milletlere çapul malı olmayacaklar, ve yerin hayvanları onları yemeyecekler; ve emniyette oturacaklar, ve onları korkutan olmayacak.
29 Ve nam olsun diye onlara bir fidan çıkaracağım, ve artık ülkede açlıkla telef olmayacaklar, ve artık milletlerin hakare-tini taşımayacaklar.
30 Böylece bilecekler ki, ben, onların Allahı RAB, kendileriyle beraberim, ve onlar, İsrail evi, benim halkımdır, diyor Rab ALLAH.
31 Ve siz, sürüm, otlağımın sürüsü, insansınız, ve ben Allahınız'ım, diyor Rab ALLAH.
