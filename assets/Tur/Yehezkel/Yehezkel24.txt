YİNE dokuzuncu yılda, onuncu ayda, ayın onuncu gününde, bana RAB'bin sözü gelip dedi ki,
2 İnsanoğlu, kendine günün, tam bu günün adını yaz; Babil Kralı tam bu gün Yeruşalim'e yaklaştı.
3 Ve o asi eve bir benzetme söyle, ve onlara de ki, Rab ALLAH şöyle diyor: Kazanı, kazanı koy, ve içine de suyu dök;
4 Ona koyulacak parçaları, her iyi parçayı, budu, ve omzu onun içinde topla; seçme kemiklerle onu doldur.
5 Sürünün en seçme olanlarını al, ve altında kemikleri de yak; ve onu iyice kaynat, ve kemiklerini içinde pişirsinler.
6 Bu yüzden Rab ALLAH şöyle diyor: O kanlı şehrin, o kazanın vay haline! köpüğü içindedir, ve köpüğü ondan çıkmamıştır; onu parça parça çıkarın; onun için kura atılmasın.
7 Çünkü kanı onun ortasındadır; onu kayanın tepesi üzerine koydu; onu toprakla örtmek için yere dökmedi.
8 Öç almak için öfkeyi kabartsın diye kanını kayanın tepesi üzerine koydum ki, örtülmesin.
9 Bu yüzden Rab ALLAH şöyle diyor: Kanlı şehrin vay haline! ben de ateş için yığını büyüteceğim.
10 Odunları yığ, ateşi alevlendir, eti iyi pişir, baharatı kat, kemikler de yakılsın.
11 O zaman onun közleri üzerine onu boş olarak dik de, bakırı kızsın, ve yansın, ve içinde pisliği erisin, ve köpüğü gitsin.
12 Yalanlarla kendini yordu; ve kalın köpüğü ondan çıkmıyor; köpüğü ateşte olacak.
13 Senin kirliliğinde hayasızlık var; mademki seni temizledim, ve sen temiz-lenmedin, sana karşı kızgınlığımı yatış-tırıncaya kadar artık kirliliğinden temiz-lenmeyeceksin.
14 Ben RAB onu söyledim, vaki ola-caktır, ve onu yapacağım; geri gitme-yeceğim, ve esirgemeyeceğim, ve nadim olmayacağım; sana yollarına ve işlerine göre hükmedecekler, diyor Rab ALLAH.
15 Bir de bana RAB'bin sözü gelip dedi ki,
16 İnsanoğlu, işte, senin gözlerine sev-gili olanı bir vuruşta elinden alacağım; ama dövünmeyeceksin, ve ağlamaya-caksın, ve gözyaşların akmayacak.
17 Feryattan sus, ölüler için yas tutma; sarığını başına sar, ve ayaklarına çarıklarını giy, ve dudaklarını örtme, ve insanların ekmeğini yeme.
18 Böylece ben sabahleyin halka seslendim; akşamleyin de karım öldü; ve sabahleyin bana emrolunduğu gibi yaptım.
19 Ve halk bana dediler ki, Senin böyle yapmakta olduğun şeyler bizim için nedir, bize bunu bildirmeyecek misin?
20 O zaman onlara cevap verdim: Bana RAB'bin sözü gelip dedi ki,
21 İsrail evine söyle: Rab ALLAH şöyle diyor: İşte, kuvvetinizin övündüğü, göz-lerinize sevgili olan, ve üzerine canınızın titrediği şeyi, makdisimi, bozacağım; ve arkada bırakmış olduğunuz oğullarınız ve kızlarınız kılıçla düşecek.
22 Ve ben nasıl yaptımsa siz de öyle yapacaksınız; dudaklarınızı örtmeyeceksiniz, ve insanların ekmeğini yemeyeceksiniz.
23 Ve sarıklarınız başlarınızda, ve çarıklarınız ayaklarınızda olacak; dövün-meyeceksiniz ve ağlamayacaksınız; ancak fesatlarınız için eriyip gidecek-siniz, ve baş başa verip inleyeceksiniz.
24 Böylece Hezekiel size bir belirtidir, onun tüm yaptıklarına göre yapacak-sınız; ve bu gelince bileceksiniz ki, Rab ALLAH benim.
25 Bir de, sen insanoğlu, ben onların kuvvetlerini, yüceliklerinin sevincini, gözlerine sevgili olanı, ve canlarının özlediğini, oğullarını ve kızlarını onlardan aldığım günde,
26 O günde kaçıp kurtulan biri sana ge-lip bunu işittirmesi vaki olmayacak mı?
27 O günde kaçıp kurtulana ağzın açılacak, ve konuşacaksın, ve artık dilsiz kalmayacaksın; ve sen onlara bir belirti olacaksın; ve benim RAB olduğumu bilecekler.
