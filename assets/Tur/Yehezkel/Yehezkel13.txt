VE bana RAB'bin sözü gelip dedi ki,
2 İnsanoğlu, peygamberlik eden İsrail peygamberlerine karşı sen peygamberlik et, ve kendi yüreklerinden peygamberlik edenlere de ki, RAB'bin sözünü dinleyin:
3 Rab ALLAH şöyle diyor: O akılsız peygamberlerin vay haline! onlar ki, kendi ruhları ardınca yürüyorlar, ve bir şey görmemişler.
4 Ey İsrail, peygamberlerin viranelerdeki tilkiler gibidir.
5 Duvarın gediklerine çıkmadınız, ve RAB'bin gününde, savaşta durmak için İsrail evine duvar yapmadınız.
6 RAB'bin sözüdür diyenler, boş şeye, ve yalancı fala baktılar; ve onları RAB göndermedi; ve söz yerine gelecek diye başkalara ümit verdiler.
7 Ve gördüğünüz boş görüm, ve söyle-diğiniz yalancı fal değil mi? ve, RAB'bin sözüdür, diyorsunuz; bense, söyleme-dim.
8 Bu yüzden Rab ALLAH şöyle diyor: Mademki boş şey söylediniz, ve yalanlar gördünüz, bundan dolayı, işte, ben size karşıyım, diyor Rab ALLAH.
9 Ve benim elim boş şey gören, ve yalancı fal açan peygamberlere karşı olacak; onlar halkımın topluluğunda ol-mayacaklar, ve İsrail evinin kütüğüne yazılmayacaklar, ve İsrail ülkesine girmeyecekler; ve bileceksiniz ki, Rab ALLAH benim.
10 Mademki, evet, mademki halkımı, Esenlik, diyerek baştan çıkarıyorlar, ve esenlik yok; ve biri duvar yapınca, işte, onu çamurla sıvıyorlar;
11 Onu çamurla sıvıyanlara yıkılacağını söyle; coşkun yağmur olacak; ve siz, ey iri dolu taneleri, yağacaksınız; ve onu kasırga yaracak.
12 İşte, duvar yıkılınca, size, Nerede vurduğunuz sıva, denilmeyecek mi?
13 Onun için Rab ALLAH şöyle diyor: Ben kızgınlığımda onu kasırgayla yara-cağım; ve öfkemde coşkun yağmur, ve onu bitirmek için kızgınlıkta iri dolu taneleri olacak.
14 Böylece çamur sıvadığınız duvarı yıkacağım, ve onu yerle bir edeceğim, ve temeli açılacak; ve yıkılacak, ve siz onun içinde telef olacaksınız, ve benim RAB olduğumu bileceksiniz.
15 Böylece kızgınlığımı duvarda, ve onu çamurla sıvıyanlarda başaracağım; ve size diyeceğim ki, Duvar, ve onu sıvı-yanlar kalmadı;
16 Yani Yeruşalim için peygamberlik eden, ve esenlik yokken, onun için esen-lik görümleri gören İsrail peygamberleri, diyor Rab ALLAH.
17 Aynı şekilde, sen insanoğlu, kendi yüreklerinden peygamberlik eden halkı-nın kızlarına karşı yüzünü çevir; ve onlara karşı peygamberlik et,
18 Ve de ki, Rab ALLAH şöyle diyor: Canlar avlamak için her koltuğa yastıklar diken, ve her boyun başı üzerine örtüler yapan kadınların vay haline! halkımın canlarını avlayacak mısınız, ve size gelen canları diri kurtaracak mısınız?
19 Yalanı dinleyen halkıma yalan söyle-yerek ölmeyecek canları öldürmek, ve yaşamayacak canları yaşatmak için, avuçlar dolusu arpa, ve ekmek parçaları uğruna halkım arasında beni küçük düşürecek misiniz?
20 Bundan ötürü Rab ALLAH şöyle diyor: İşte, ben sizin yastıklarınıza karşı-yım, canları onlarla orada avlıyorsunuz ki, onları uçurasınız; ve onları kollarınız-dan koparacağım; ve canları, yani onları uçurmak için avladığınız canları salıve-receğim.
21 Örtülerinizi de yırtacağım, ve halkımı elinizden kurtaracağım, ve artık avlan-mak için sizin elinizde kalmayacaklar; ve bileceksiniz ki, RAB benim.
22 Çünkü siz, benim kederlendirmediğim doğru kişinin yüreğini yalanlarla keder-lendirdiniz, ve şer yolundan dönmesin diye, ona hayat vaat etmekle şeririn ellerini güçlendirdiniz;
23 Bundan dolayı artık boş görümler görmeyeceksiniz, ve fal açmayacak-sınız; çünkü halkımı sizin elinizden azat edeceğim; ve benim RAB olduğumu bileceksiniz.
