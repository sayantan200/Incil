1. İsa Mesih'in kulu ve Yakup'un kardeşi Yahuda, Baba Allah tarafından kutsal kılınmış ve İsa Mesih'te saklanmış, ve çağrılmış olanlara:
2. Size merhamet, ve esenlik, ve sevgi çoğalsın.
3. Ey sevgili kardeşler, ortak kurtuluş konusunda size yazmaya son derece gayret ederken, kutsallara bir kez teslim edilmiş olan iman uğrunda mücadele edesiniz diye, öğütleyerek size yazma gereğini duydum.
4. Çünkü önceden, eski zamandan beri bu mahkûmiyete atanan bazı adamlar gizlice içeri sokuldular, bunlar takvasız adamlar, Allah'ımızın inayetini sefahate döndürenler, tek Rab Allah'ı ve Rabbimiz İsa Mesih'i inkâr edenlerdir.
5. Bu nedenle, bir kez bunu bildiğiniz halde, size hatırlatmak istiyorum ki, nasıl Rab, halkı Mısır ülkesinden kurtardıktan sonra, iman etmeyenleri helâk etti.
6. Kendilerinin önceki halini korumamış, ama kendi konutlarını bırakmış olan melekleri de büyük günün yargılaması için sonsuz bağlarla karanlık altında sakladı.
7. Bunlara benzer şekilde kendilerini fuhşa teslim etmiş ve başka et beden ardına gitmiş olan Sodom ile Gomorra ve çevredeki kentler de sonsuz ateşin azabını çekip örnek için sergilenmektedir.
8. Bu çirkin hülyalılar da et bedeni kirletiyor, hakimiyeti hor görüyor, ve yücelikler hakkında kötü konuşuyorlar.
9. Ama baş melek Mikael Musa'nın bedeni konusunda iblisle çekişip tartışırken, ona karşı sövücü bir suçlama getirmeye cesaret etmedi; ancak, Rab seni azarlasın, dedi.
10. Ama bunlar bilmedikleri şeyler hakkında kötü konuşuyor; anlayışsız hayvan gibi doğal olarak bildikleri şeylerde kendilerini bozuyorlar.
11. Vay onların haline! Çünkü Kain'in yoluna gittiler, Balam'ın yanlışlığı ardı sıra ücret için oburca koştular, ve Korah'ın karşı koymasında mahvoldular.
12. Bunlar sizinle yemekte bulunup kendilerini korkusuzca beslerken sevgi ziyafetlerinizde lekelerdir; rüzgârlardan oraya buraya sürüklenen susuz bulutlardır; meyveleri çürük, meyvesiz, iki kez ölmüş, kökten sökülmüş ağaçlardır;
13. Köpürüp kendi ayıplarını savuran denizin azgın dalgalarıdır; serseri yıldızlardır, onlara sonsuz çağlar boyunca koyu bir karanlık saklanıyor.
14. Ve Adem'den sonra yedinci olan Hanok da bunlara ilişkin peygamberlik edip dedi ki, İşte, Rab on binlerce kutsallarıyla geliyor ki,
15. Hepsini yargılasın ve aralarında olan tüm takvasızları, takvasızca yaptıkları takvasız işleri için, ve takvasız günahkârları, O'na karşı söyledikleri sert sözler için sustursun.
16. Bunlar mırıldananlar, şikâyet edenler, kendi tutkularının peşinden gidenler; onların ağzı büyük şişkin sözler söyleyip kazanç için insanların şahıslarına itibar edenlerdir.
17. Ama siz, ey sevgili kardeşler, Rabbimiz İsa Mesih'in elçileri tarafından önceden söylenen sözleri hatırlayın;
18. Size söylerlerdi ki, son zamanda alay edenler, kendi takvasız tutkularına göre yürüyenler olacaktır.
19. Bunlar kendilerini ayıranlar, nefsanîler, kendilerinde Ruh olmayanlardır.
20. Ama siz, ey sevgili kardeşler, kendilerinizi en kutsal imanınız üzerine bina ederek, Kutsal Ruh'ta dua ederek,
21. Sonsuz yaşam için Rabbimiz İsa Mesih'in merhametini bekleyerek kendilerinizi Allah'ın sevgisinde saklayın.
22. Ve aralarında fark edip bazılarına acıyın;
23. Bazılarını da ateşten çekerek korkuyla kurtarın; et bedenden lekelenmiş giysiden bile tiksinin.
24. Şimdi sizi düşmekten korumaya ve sizi kendi yüceliğinin huzuru önünde  çok sevinçle kusursuz durdurmaya gücü yetene,
25. Kurtarıcımız tek bilge Allah'a hem şimdi hem de tüm çağlar boyunca yücelik ve ululuk, egemenlik ve kudret olsun. Âmin.
