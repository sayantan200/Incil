1. Ve Sardis'teki kilisenin meleğine yaz; Allah'ın yedi Ruhu ve yedi yıldız kendinde olan, şöyle diyor: Senin işlerini biliyorum ki, dirisin diye bir adın var, ve ölüsün.
2. Uyanık ol, ve kalan ölecek şeyleri güçlendir; çünkü Allah'ın önünde senin işlerini yetkin bulmadım.
3. Bu nedenle nasıl aldığını ve işittiğini hatırla, ve sıkı tut, ve tövbe et. Şimdi eğer uyanık olmazsan, üzerine hırsız gibi geleceğim, ve hangi saatte üzerine geleceğimi bilmeyeceksin.
4. Ama Sardis'te bile giysilerini kirletmemiş birkaç adların var; onlar beyazlar içinde benimle birlikte yürüyecekler; çünkü layıktırlar.
5. Galip gelen, beyaz giysiyle giyinecek; ve onun adını hayat kitabından silmeyeceğim, ama adını Babam'ın önünde ve O'nun meleklerinin önünde ikrar edeceğim.
6. Kulağı olan, Ruh'un kiliselere ne dediğini işitsin.
7. Ve Filadelfiya'daki kilisenin meleğine yaz; Kutsal olan, gerçek olan, Davut'un anahtarı kendinde olan, açan, ve hiçbir adam kapamaz; kapayan, ve hiçbir adam açmaz, şöyle diyor:
8. Senin işlerini biliyorum; işte, senin önüne açık bir kapı koydum, ve onu hiçbir adam kapayamaz; çünkü biraz kuvvetin var, ve sözümü tuttun, ve adımı inkâr etmedin.
9. İşte, Şeytan'ın havrasından olanları, Yahudi değilken, ancak yalan söyleyip kendilerine Yahudi diyenleri edeceğim; işte, onları öyle edeceğim ki, gelip senin ayaklarının önünde tapınacaklar, ve benim seni sevdiğimi bilecekler.
10. Sabrımın sözünü tuttuğun için, yeryüzünde oturanları denemek için tüm dünyanın üzerine gelecek olan deneme saatinden ben de seni tutacağım.
11. İşte, tez geliyorum; hiçbir adam senin tacını almasın diye sende olanı sıkı tut.
12. Galip geleni Allah'ımın tapınağında direk yapacağım, ve artık dışarı çıkmayacak; ve onun üzerine Allah'ımın adını, ve Allah'ımın kentinin, yani gökten, Allah'ımdan inen yeni Yeruşalim'in adını yazacağım, ve onun üzerine benim yeni adımı yazacağım.
13. Kulağı olan, Ruh'un kiliselere ne dediğini işitsin.
14. Ve Laodikyalılar'ın kilisesinin meleğine yaz; O Âmin, O sadık ve gerçek tanık, Allah yaratılışının başlangıcı, şöyle diyor:
15. Senin işlerini biliyorum, ne soğuksun, ne sıcak; keşke ya soğuk, ya sıcak olaydın.
16. Böylece ne soğuk ne sıcak, ılık olduğun için, seni ağzımdan kusacağım.
17. Çünkü, Zenginim, ve varlıklı oldum, ve hiçbir şeye ihtiyacım yoktur, diyorsun; ve zavallı, ve zelil, ve fakir, ve kör, ve çıplak olduğunu bilmiyorsun;
18. Zengin olasın diye, benden ateşte denenmiş altını; ve giyinip çıplaklığının ayıbı görünmesin diye, beyaz giysiler satın almanı; ve göresin diye, gözlerini göz merhemiyle mesh etmeni öğütlerim.
19. Ben sevdiklerimin hepsini paylar ve uslandırırım; onun için gayretli ol ve tövbe et.
20. İşte, kapıda durup çalıyorum; eğer bir adam sesimi işitir ve kapıyı açarsa, onun yanına gireceğim, ve ben onunla, o da benimle birlikte akşam yemeği yiyeceğiz.
21. Galip gelene vereceğim ki benimle birlikte tahtımda otursun, nasıl ki ben de galip geldim, ve Babam'la birlikte O'nun tahtında oturdum.
22. Kulağı olan, Ruh'un kiliselere ne dediğini işitsin.
