1. Ve tapınaktan yedi meleğe, Gidin, ve Allah'ın gazabının taslarını yeryüzüne boşaltın, diyen büyük bir ses işittim.
2. Ve birincisi gidip tasını yeryüzüne boşalttı; ve canavarın nişanı kendilerinde olan, ve onun suretine tapan adamların üzerinde iğrenç ve ıstırap verici yara oluştu.
3. Ve ikinci melek tasını denize boşalttı; ve ölmüş bir adamın kanı gibi oldu; ve denizde her yaşayan can öldü.
4. Ve üçüncü melek tasını ırmaklara ve su pınarlarına boşalttı; ve kan oldular.
5. Ve sular meleğinin şöyle dediğini işittim: Ya Rab, sen ki, varsın, ve vardın, ve olacaksın, sen adilsin, çünkü böyle yargıladın.
6. Çünkü kutsalların ve peygamberlerin kanını döktüler, sen de onlara kan içirdin; çünkü hak ettiler.
7. Ve sunaktan başka birinin, Evet, Kadir Rab Allah, senin yargıların gerçek ve adildir, dediğini işittim.
8. Ve dördüncü melek tasını güneşe boşalttı; ve ona insanları ateşle kavurma kudreti verildi.
9. Ve insanlar büyük ısıyla kavruldular, ve bu belalar üzerinde kudreti olan Allah'ın adına küfrettiler; ve O'na yücelik vermek için tövbe etmediler.
10. Ve beşinci melek tasını canavarın tahtına boşalttı; ve onun krallığı karanlıkla doldu; ve acıdan dillerini çiğnediler,
11. Ve acılarından ve yaralarından ötürü göğün Allah'ına küfrettiler, işlerinden de tövbe etmediler.
12. Ve altıncı melek tasını büyük Fırat Irmağına boşalttı; ve doğudan gelen kralların yolu hazırlansın diye onun suları kurudu.
13. Ve ejderhanın ağzından, ve canavarın ağzından, ve yalancı peygamberin ağzından kurbağalara benzer üç kirli ruh çıktığını gördüm.
14. Çünkü bunlar, mucizeler yapan iblislerin ruhlarıdır, Kadir Allah'ın büyük gününün savaşı için yeryüzünün ve tüm dünyanın krallarını toplamak üzere onlara gidiyorlar.
15. İşte, hırsız gibi geliyorum. Çıplak gezmesin, ve onun ayıbını görmesinler diye, uyanık durup giysilerini koruyana ne mutlu.
16. Ve onları İbranice Armagedon denilen yere topladı.
17. Ve yedinci melek tasını havaya boşalttı; ve göğün tapınağından, tahttan büyük bir ses çıkıp, Tamam oldu, dedi.
18. Ve sesler, ve gök gürlemeleri, ve şimşekler oldu; ve öylesine büyük bir deprem oldu ki, insan yeryüzünde oldu olalı bu kadar büyük ve şiddetli bir deprem olmamıştı.
19. Ve büyük kent üç parçaya ayrıldı, ve ulusların kentleri yıkıldı, ve büyük Babil Allah'ın önünde anıldı ki, gazabının öfkesinin şarabının kasesini ona versin.
20. Ve her ada kaçtı, ve dağlar bulunmadılar.
21. Ve gökten, insanların üzerine, taneleri yaklaşık bir talant ağırlığında şiddetli bir dolu yağdı; ve insanlar dolu belasından ötürü Allah'a küfrettiler; çünkü onun belası gayet büyüktü.
