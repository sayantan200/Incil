1. İsa Mesih'in Vahyi'dir; onu Allah yakın zamanda olması gereken şeyleri kullarına göstermesi için O'na verdi; O da kendi meleği aracılığıyla gönderip bunu kulu Yuhanna'ya belirtti;
2. O, Allah'ın sözüne, ve İsa Mesih'in tanıklığına, ve gördüğü şeylerin tümüne tanıklık etti.
3. Okuyana, ve bu peygamberliğin sözlerini dinleyip onda yazılı olan şeyleri tutanlara ne mutlu, çünkü vakit yakındır.
4. Yuhanna Asya'da olan yedi kiliseye: Ondan, ki vardır, ve vardı, ve olacaktır; ve tahtının önünde olan yedi Ruhtan;
5. Ve sadık tanık, ve ölülerin ilk tevlit edileni, ve yeryüzünün krallarının reisi olan İsa Mesih'ten size inayet ve selamet olsun. Bizi sevene, ve kendi kanında bizi günahlarımızdan yıkayana,
6. Ve bizi Allah ve Babası'na krallar ve kâhinler yapmış olana; O'na sonsuzlara dek yücelik ve egemenlik olsun. Âmin.
7. İşte, bulutlarla geliyor; ve her göz, ve O'nu delenler de kendisini görecek; ve yeryüzünün tüm ırkları O'nun için dövünecek. Evet, Âmin.
8. Alfa ve Omega, başlangıç ve son benim, diyor Rab, O ki vardır, ve vardı, ve olacaktır, Kadir'dir.
9. Ben Yuhanna, ki hem de kardeşiniz, ve sıkıntıda, ve İsa Mesih'in Krallığı'nda ve sabrında yoldaşınızım, Allah'ın sözü ve İsa Mesih'in tanıklığı için Patmos denilen adadaydım.
10. Rab'bin gününde Ruh'ta oldum, ve arkamda boru sesi gibi büyük bir ses işittim;
11. Şöyle diyordu: Alfa ve Omega, ilk ve son benim; ve, Gördüğünü bir kitaba yaz, ve Asya'da olan yedi kiliseye gönder: Efes'e, ve Smyrna'ya, ve Pergamos'a, ve Tiyatira'ya, ve Sardis'e, ve Filadelfiya'ya, ve Laodikya'ya.
12. Ve benimle konuşan sesi görmek için döndüm. Ve döndüğümde, yedi altın kandillik,
13. Ve yedi kandilliğin ortasında, ayağa kadar uzun giysiyle giyinmiş, göğsüne altın kuşak kuşanmış, İnsanoğlu'na benzer birini gördüm.
14. Başı ve saçları ak yapağı gibi beyaz, kar gibi beyazdı; ve gözleri ateş alevi gibi idi.
15. Ve ayakları fırında yanan has pirince benziyor; ve sesi çok suların sesi gibi idi.
16. Ve sağ elinde yedi yıldız vardı; ve ağzından iki ağızlı keskin bir kılıç çıkıyordu; ve yüzü, kuvvetinde parlayan güneş gibi idi.
17. Ve O'nu gördüğüm zaman, ayaklarına ölü gibi düştüm. Ve sağ elini üzerime koyup bana, Korkma, dedi; ilk ve son benim;
18. Yaşayan benim, ve ölmüştüm; ve, işte, sonsuzluklar boyunca diriyim, Âmin; ve cehennemin ve ölümün anahtarları bendedir.
19. Gördüğün şeyleri, ve olan şeyleri, ve bundan sonra olacak şeyleri yaz;
20. Sağ elimde gördüğün yedi yıldızın sırrını ve yedi altın kandilliği. Yedi yıldız yedi kilisenin melekleridir; ve gördüğün yedi kandillik yedi kilisedir.
