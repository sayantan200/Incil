1. Ve gökte büyük bir harika göründü; güneşle giyinmiş, ve ayakları altında ay, ve başında on iki yıldızdan tacı olan bir kadın;
2. Ve gebe olmakla doğurmak üzere iken doğum sancılarıyla kıvranıp feryat ediyordu.
3. Ve gökte başka bir harika göründü; ve işte yedi başlı, on boynuzlu ve başlarında yedi taç olan büyük kızıl bir ejderha.
4. Ve onun kuyruğu göğün yıldızlarının üçte birini sürükledi, ve onları yeryüzüne attı; ve ejderha, doğurmak üzere olan kadının önünde, doğduğu gibi çocuğunu yutmak için duruyordu.
5. Ve tüm ulusları demir çomakla güdecek bir erkek çocuk doğurdu; ve onun çocuğu Allah'a ve O'nun tahtına alınıp götürüldü.
6. Ve kadın çöle kaçtı, orada kendisini bin iki yüz altmış gün beslesinler diye, Allah tarafından hazırlanmış bir yeri vardır.
7. Ve gökte savaş oldu; Mikael ve melekleri ejderhaya karşı savaştılar; ve ejderha ve kendi melekleri savaştılar,
8. Ve galip olmadılar; ve gökte artık onların yeri bulunmadı.
9. Ve büyük ejderha, İblis ve Şeytan diye adlandırılan ve tüm dünyayı saptıran o eski yılan atıldı; yeryüzüne atıldı, onun melekleri de kendisiyle birlikte atıldılar.
10. Ve gökte yüksek bir sesin şöyle dediğini duydum: Şimdi kurtuluş, ve kuvvet, ve Allah'ımızın krallığı, ve Mesih'inin kudreti geldi; çünkü kardeşlerimizin suçlayıcısı, onları Allah'ımızın önünde gece gündüz suçlayan aşağı atıldı.
11. Ve onlar Kuzu'nun kanıyla ve onların tanıklığının sözüyle onu yendiler; ve ölüme değin hayatlarını sevmediler.
12. Bunun için, ey gökler ve onlarda oturanlar, sevinin. Vay yeryüzünde ve denizde oturanların haline! Çünkü iblis, vaktinin az olduğunu bilerek büyük bir öfkeyle size indi.
13. Ve ejderha, yeryüzüne atıldığını görünce, erkek çocuğu doğuran kadına zulmetti.
14. Ve kadına, yılanın önünden çöle, vakit, ve vakitler, ve yarım vakit besleneceği kendi yerine uçması için büyük bir kartalın iki kanadı verildi.
15. Ve yılan, onu sel götürsün diye, ağzından kadının ardından sel gibi su attı.
16. Ve yeryüzü kadına yardım etti, ve yeryüzü ağzını açtı, ve ejderhanın ağzından attığı seli yuttu.
17. Ve ejderha kadına karşı öfkelendi, ve onun tohumunun bakiyesiyle cenkleşmeye gitti, onlar Allah'ın emirlerini tutarlar, ve kendilerinde İsa Mesih'in tanıklığı vardır.
