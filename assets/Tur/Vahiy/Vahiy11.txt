1. Ve bana değneğe benzer bir kamış verildi; ve melek ayakta durup, Kalk, dedi, ve Allah'ın Tapınağı'nı, ve sunağı, ve onda tapınanları ölç.
2. Ama tapınağın dış avlusunu hariçte bırak, ve onu ölçme; çünkü o Centiller'e verildi; ve kutsal kenti kırk iki ay ayak altında çiğneyecekler.
3. Ve iki tanığıma kudret vereceğim, ve çulla giyinmiş olarak bin iki yüz altmış gün peygamberlik edecekler.
4. Yeryüzünün Allah'ı önünde duran iki zeytin ağacı ve iki kandillik bunlardır.
5. Ve eğer bir adam onlara zarar vermek isterse, ağızlarından ateş çıkıp düşmanlarını yiyip bitirir; ve eğer bir adam onlara zarar vermek isterse, kendisinin böyle öldürülmesi gerekir.
6. Bunların, kendi peygamberlikleri günlerinde yağmur yağmasın diye, göğü kapamaya kudretleri vardır; ve sular üzerinde onları kana dönüştürme, ve yeryüzünü, kaç kez isterlerse, her belayla vurma kudretine sahiptirler.
7. Ve kendi tanıklıklarını bitirdikleri zaman, dipsiz çukurdan çıkan canavar onlara karşı savaşacak, ve onları yenip öldürecek.
8. Ve cesetleri, ruhanice Sodom ve Mısır diye adlandırılan büyük kentin sokağında yatacak, Rabbimiz de orada çarmıha gerilmişti.
9. Ve halklardan ve oymaklardan ve dillerden ve uluslardan olanlar üç buçuk gün cesetlerini görecek, ve cesetlerinin mezara konulmasına izin vermeyecekler.
10. Ve yeryüzünde oturanlar onlardan sevinip şenlik edecek, ve birbirlerine armağanlar gönderecekler; çünkü bu iki peygamber yeryüzünde oturanlara eziyet ettiler.
11. Ve üç buçuk gün sonra Allah'tan hayat Ruhu içlerine girdi, ve ayakları üzerinde durdular; ve onları görenlerin üzerine büyük korku düştü.
12. Ve gökten onlara, Buraya çıkın, diyen büyük bir ses işittiler. Ve bir bulutta göğe çıktılar; ve düşmanları onları gördüler.
13. Ve o saatte büyük deprem oldu, ve kentin onda biri yıkıldı, ve depremde yedi bin kişi öldürüldü; ve geriye kalanlar korkup göğün Allah'ına yücelik verdiler.
14. İkinci vay geçti; işte, üçüncü vay tez geliyor.
15. Ve yedinci melek boru çaldı; ve gökte büyük sesler olup, Bu dünyanın krallıkları Rabbimiz'in ve O'nun Mesihi'nin oldu, dediler; o da sonsuzluklar boyunca krallık edecek.
16. Ve Allah'ın önünde tahtlarında oturan yirmi dört ihtiyar, yüzüstü yere kapandı, ve Allah'a tapınarak dediler ki,
17. Sana şükrederiz, Ey Kadir Rab Allah, sen ki varsın, ve vardın, ve olacaksın; çünkü büyük kudretini aldın, ve krallık ettin.
18. Ve uluslar öfkelendiler, ve senin gazabın, ve ölülerin vakti geldi ki yargılansınlar, ve kulların olan peygamberlere, ve kutsallara, ve senin adından korkanlara, küçüklere ve büyüklere ödül veresin; ve yeryüzünü mahvedenleri mahvedesin.
19. Ve gökte Allah'ın Tapınağı açıldı, ve O'nun tapınağında antlaşmasının sandığı göründü; ve şimşekler, ve sesler, ve gök gürlemeleri, ve deprem, ve büyük dolu oldu.
