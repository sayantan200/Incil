1. Ve bana, Allah'ın ve Kuzu'nun tahtından çıkan, billur gibi berrak olan hayat suyu ırmağını gösterdi.
2. Onun sokağının ortasında, ve ırmağın iki tarafında, on iki çeşit meyve üreten, her ay meyvesini veren hayat ağacı vardı; ve ağacın yaprakları ulusların şifası içindi.
3. Ve artık hiçbir lanet olmayacak; ama Allah'ın ve Kuzu'nun tahtı onda olacak; ve kulları O'na hizmet edecekler;
4. Ve O'nun yüzünü görecekler; ve adı alınlarında olacak.
5. Ve orada gece olmayacak; ve çıraya ya da güneş ışığına ihtiyaçları yoktur; çünkü Rab Allah onlara ışık verir; ve sonsuzlara dek krallık edecekler.
6. Ve bana dedi ki, Bu sözler sadık ve gerçektir; ve kutsal peygamberlerin Rab Allah'ı, yakın zamanda olması gereken şeyleri kendi kullarına göstermek için meleğini gönderdi.
7. İşte, tez geliyorum; bu kitabın peygamberlik sözlerini tutana ne mutlu.
8. Ve ben Yuhanna bu şeyleri gördüm ve işittim. Ve işitip gördüğüm zaman, bu şeyleri bana gösteren meleğin ayakları önüne tapınmak için kapandım.
9. O zaman o bana, Sakın etme, dedi, çünkü ben senin, ve peygamberler kardeşlerinin, ve bu kitabın sözlerini tutanların hizmet arkadaşıyım; Allah'a tap.
10. Ve bana, Bu kitabın peygamberlik sözlerini mühürleme, dedi; çünkü vakit yakındır.
11. Haksızlık eden, yine haksızlık etsin; kirli olan, yine kirli olsun; doğru olan, yine doğru olsun; kutsal olan, yine kutsal olsun.
12. Ve, işte, tez geliyorum; ve her adama kendi işinin olacağına göre vermek için ödülüm yanımdadır.
13. Alfa ve Omega, başlangıç ve son, birinci ve sonuncu benim.
14. Hayat ağacına hakları olsun ve kapılardan kente girsinler diye, onun emirlerini yapanlara ne mutlu.
15. Çünkü köpekler, ve	büyücüler, ve zinakârlar, ve katiller, ve putperestler, ve yalanı sevip yapanların hepsi dışarıdadır.
16. Ben İsa, size bu şeyleri kiliselerde tanıklık etmek için meleğimi gönderdim. Ben Davut'un kökü ve soyuyum, parlak ve sabah yıldızıyım.
17. Ve Ruh ve gelin, Gel, diyorlar. Ve işiten, Gel, desin. Ve susamış olan gelsin. Ve her kim isterse, hayat suyunu karşılıksız olarak alsın.
18. Çünkü bu kitabın peygamberlik sözlerini işiten her adama tanıklık ediyorum, Eğer bir adam bu şeylere katarsa, Allah bu kitapta yazılı belaları ona katacaktır;
19. Ve eğer bir adam bu peygamberlik kitabının sözlerinden çıkarırsa, Allah hayat kitabından, ve kutsal kentten, ve bu kitapta yazılı şeylerden onun payını çıkaracaktır.
20. Bu şeyleri tanıklık eden, Evet, tez geliyorum, diyor. Âmin. Evet, gel, ya Rab İsa.
21. Rabbimiz İsa Mesih'in inayeti hepinizle birlikte olsun. Âmin.
