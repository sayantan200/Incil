1. Bundan sonra baktım, ve, işte, gökte bir kapı açıldı; ve ilk işittiğim ses, benimle konuşan bir boru sesi gibiydi; Buraya çık, dedi, ve bundan sonra olması gereken şeyleri sana göstereceğim.
2. Ve hemen ruhta oldum; ve, işte, gökte bir taht konulmuş, ve tahtta oturan biri vardı.
3. Ve oturan görünüşte yeşim ve kırmızı akik taşına benziyordu; ve tahtın çevresinde görünüşte zümrüde benzer bir gökkuşağı vardı.
4. Ve tahtın etrafında yirmi dört taht vardı; ve bu tahtların üzerinde oturan, beyaz giysilerle giyinmiş yirmi dört ihtiyar gördüm; ve başlarında altın taçlar vardı.
5. Ve tahttan şimşekler ve gök gürlemeleri ve sesler çıkıyordu; ve tahtın önünde yanan yedi ateş meşalesi vardı, bunlar Allah'ın yedi Ruhu'dur.
6. Ve tahtın önünde billura benzer camdan bir deniz vardı; ve tahtın ortasında, ve tahtın çevresinde, önü ve arkası gözlerle dolu dört yaratık vardı.
7. Ve birinci yaratık aslana benziyordu, ve ikinci yaratık danaya benziyordu, ve üçüncü yaratığın yüzü insan yüzü gibiydi, ve dördüncü yaratık uçan bir kartala benziyordu.
8. Ve dört yaratığın her birinin çevresinde altışar kanadı vardı; ve iç taraftan gözlerle doluydular; ve gece gündüz, durup dinlenmeden şöyle diyorlar: Kutsal, kutsal, kutsal, Kadir Rab Allah, O ki vardı, ve vardır, ve olacaktır.
9. Ve yaratıklar taht üzerinde oturana, sonsuzluklar boyunca yaşayana yücelik ve onur ve teşekkür sundukça,
10. Yirmi dört ihtiyar taht üzerinde oturanın önünde yere kapanıyor, ve sonsuzluklar boyunca yaşayana tapınıyor, ve taçlarını tahtın önüne atarak diyorlar ki,
11. Ya Rab, yüceliği ve onuru ve kudreti almaya layıksın; çünkü tüm şeyleri sen yarattın, ve hoşnutluğun için vardır ve yaratıldılar.
