1. Ve tahtın üzerinde oturanın sağ elinde içerden ve arkadan yazılmış, yedi mühürle mühürlenmiş bir kitap gördüm.
2. Ve, Kitabı açmaya ve onun mühürlerini çözmeye kim layıktır? diye yüksek sesle ilan eden güçlü bir melek gördüm.
3. Ve ne gökte, ne yeryüzünde, ne de yer altında kitabı hiçbir adam açamadı, ona bakamadı.
4. Ve kitabı açıp okumaya ve ona bakmaya layık hiçbir adam bulunmadığı için ben çok ağladım.
5. Ve ihtiyarlardan biri bana, Ağlama, dedi; işte, Yahuda oymağından olan Aslan, Davut'un Kökü, kitabı açmaya, ve onun yedi mührünü çözmeye galip geldi.
6. Ve baktım, ve, işte, tahtın ve dört yaratığın ortasında, ve ihtiyarların ortasında boğazlanmış gibi bir Kuzu duruyordu, yedi boynuzu ve yedi gözü vardı, bunlar, Allah'ın tüm yeryüzüne gönderilmiş yedi Ruhu'dur.
7. Ve gelip tahtın üzerinde oturanın sağ elinden kitabı aldı.
8. Ve kitabı alınca, dört yaratık ve yirmi dört ihtiyar, Kuzu'nun önünde yere kapandılar, her birinde çenk ve kutsalların duaları olan buhurla dolu altın taslar vardı.
9. Ve yeni bir ezgi söylüyorlardı: Kitabı almaya ve mühürlerini açmaya layıksın; çünkü boğazlandın, ve kendi kanınla her oymaktan, ve dilden, ve halktan, ve ulustan bizi Allah'a halas ettin;
10. Ve bizi Allah'ımıza krallar ve kâhinler kıldın; biz de yeryüzünde krallık edeceğiz.
11. Ve baktım, ve tahtın ve yaratıkların ve ihtiyarların çevresinde çok meleklerin sesini işittim; sayıları on bin kere on bin ve binlerce binlerdi;
12. Yüksek sesle şöyle diyorlardı: Boğazlanmış Kuzu kudreti, ve zenginliği, ve bilgeliği, ve kuvveti, ve saygıyı, ve yüceliği, ve kutluluğu almaya layıktır.
13. Ve gökte, ve yeryüzünde, ve yer altında olan her yaratığın, ve deniz içinde olanların, ve bunlarda bulunanların hepsinin, Tahtın üzerinde oturana ve Kuzu'ya sonsuzlara dek kutluluk, ve onur, ve yücelik, ve kudret olsun, dediklerini işittim.
14. Ve dört yaratık, Âmin, dediler. Ve yirmi dört ihtiyar yere kapanıp sonsuzluklar boyunca yaşayana tapındılar.
