1. Ve baktım, ve, işte, bir Kuzu Sion Dağı'nda duruyor, ve O'nunla birlikte alınlarında Baba'sının adının yazılmış olduğu yüz kırk dört bin kişi.
2. Ve gökten çok suların sesi gibi, büyük bir gök gürlemesinin sesi gibi bir ses işittim; ve çenklerini çalan çenkçilerin sesini işittim.
3. Ve tahtın önünde, ve dört yaratığın, ve ihtiyarların önünde sanki yeni bir ezgi söylüyorlar; ve yeryüzünden halas edilmiş olan yüz kırk dört bin kişiden başka hiçbir adam o ezgiyi öğrenemedi.
4. Kadınlarla lekelenmemiş olanlar bunlardır; çünkü bakiredirler. Kuzu nereye giderse, ardından giden bunlardır. Bunlar Allah'a ve Kuzu'ya ilk ürün olmak üzere insanlar arasından halas edildiler.
5. Ve onların ağzında hile bulunmadı; çünkü Allah'ın tahtının önünde kusursuzdurlar.
6. Ve yeryüzünde oturanlara, ve her ulusa, ve oymağa, ve dile, ve halka vaaz etmek için kendisinde sonsuz İncil olup göğün ortasında uçan başka bir melek gördüm,
7. Yüksek sesle şöyle diyordu: Allah'tan korkun, ve O'na yücelik verin; çünkü O'nun yargılama saati geldi; ve göğü, ve yeri, ve denizi, ve su pınarlarını yapana tapının.
8. Ve başka bir melek ardından gelip, Babil yıkıldı, dedi, o koca kent yıkıldı, çünkü kendi fuhşunun azgınlığının şarabından tüm uluslara içirdi.
9. Ve onların ardından üçüncü melek gelip yüksek sesle dedi ki, Eğer bir adam canavara ve onun suretine tapar, ve nişanını alnına ya da eline kabul ederse,
10. O, Allah'ın kendi gazabının kasesine saf olarak dökülmüş olan öfkesi şarabından içecektir; ve kutsal meleklerin önünde ve Kuzu'nun önünde ateş ve kükürtle azap edilecektir;
11. Ve azaplarının dumanı sonsuzlara dek tüter; ve canavara ve suretine tapanların, ve adının nişanını kim kabul ederse, onların gece gündüz dinlenmeleri yoktur.
12. Kutsalların sabrı buradadır; Allah'ın emirlerini, ve İsa'nın imanını tutanlar buradadır.
13. Ve gökten bir ses işittim, bana dedi ki, Yaz: Rab'de bundan sonra ölen ölülere ne mutlu; Ruh, Evet, diyor, öyle ki, emeklerinden dinlensinler; ve işleri onların ardından gider.
14. Ve baktım, ve işte beyaz bir bulut, ve bulutun üzerinde İnsanoğlu'na benzer biri oturuyordu, O'nun başında altın taç ve elinde keskin orak vardı.
15. Ve tapınaktan başka bir melek çıktı, bulutun üzerinde oturana yüksek sesle, Orağını sal, ve biç; çünkü sana biçme saati geldi; çünkü yerin biçilecek ürünü olgunlaşmış bulunuyor, diye bağırdı.
16. Ve bulut üzerinde oturan, orağını yeryüzüne saldı; ve yer biçildi.
17. Ve gökteki tapınaktan başka bir melek çıktı, onun da keskin orağı vardı.
18. Ve ateşin üzerinde kudreti olan başka bir melek sunaktan çıktı; ve keskin orağı olana yüksek bağırışla, Keskin orağını sal, ve yeryüzünün asmasının salkımlarını topla; çünkü üzümleri olgunlaştı, diye bağırdı.
19. Ve melek orağını yeryüzüne saldı, ve yeryüzünün asmasının üzümlerini toplayıp Allah'ın gazabının büyük masarasına attı.
20. Ve masara kentin dışında çiğnendi, ve masaradan bin altı yüz ok atımı mesafede kan atların gemlerine kadar çıktı.
