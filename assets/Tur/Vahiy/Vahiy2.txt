1. Efes kilisesinin meleğine yaz; Yedi yıldızı sağ elinde tutan, yedi altın kandilliğin ortasında yürüyen, şöyle diyor:
2. Senin işlerini, ve emeğini, ve sabrını, ve kötülere nasıl dayanamadığını biliyorum; ve elçi değilken elçi olduklarını söyleyenleri sınadın, ve onları yalancı buldun;
3. Ve dayandın, ve sabırlısın, ve benim adım uğruna emek verdin, ve yorulmadın.
4. Ama sana karşı bir şeyim var, çünkü ilk sevgini bıraktın.
5. Onun için nereden düştüğünü hatırla, ve tövbe et, ve önceki işleri yap; yoksa sana tez gelirim, ve senin kandilliğini yerinden kaldırırım, eğer tövbe etmezsen.
6. Ama sende şu var ki, Nikolailer'in işlerinden nefret edersin, ben de onlardan nefret ederim.
7. Kulağı olan, Ruh'un kiliselere ne dediğini işitsin; Galip gelene, Allah'ın cenneti ortasında bulunan hayat ağacından yemeyi vereceğim.
8. Ve Smyrna'daki kilisenin meleğine yaz; Ölmüş ve dirilmiş olan O ilk ve son, şöyle diyor:
9. Senin işlerini, ve sıkıntını, ve fakirliğini biliyorum, yine de zenginsin, ve Yahudi değil, ancak Şeytan'ın havrası iken kendilerine Yahudi diyenlerin küfrünü biliyorum.
10. Çekeceğin şeylerden korkma; işte, iblis, sınanasınız diye, sizden bazılarını hapse atacak; ve on gün süreyle sıkıntı çekeceksiniz; ölüme dek sadık ol, ve sana hayat tacını vereceğim.
11. Kulağı olan, Ruh'un kiliselere ne dediğini işitsin; Galip gelen ikinci ölümden zarar görmeyecektir.
12. Ve Pergamos'taki kilisenin meleğine yaz; İki ağızlı keskin kılıcı olan şöyle diyor:
13. İşlerini ve nerede oturduğunu biliyorum, yani Şeytan'ın tahtı bulunduğu yerde; ve adımı sıkı tutuyorsun, ve aranızda, Şeytan'ın oturduğu yerde öldürülen sadık şehidim Antipas'ın günlerinde bile imanımı inkâr etmedin.
14. Ama sana karşı birkaç şeyim var, çünkü orada Balam'ın öğretisini tutan kimselerin var, o ki, putlara sunulan kurbanlarını yemeleri, ve fuhuş yapmaları için İsrail çocuklarının önüne tökez atmayı Balak'a öğretti.
15. Böylece Nikolailer'in öğretisini tutan kimselerin de var, ki o şeyden nefret ederim.
16. Tövbe et; yoksa sana tez gelirim, ve onlara karşı ağzımın kılıcıyla savaşırım.
17. Kulağı olan, Ruh'un kiliselere ne dediğini işitsin; Galip gelene, saklı mandan yemeyi vereceğim, ve ona beyaz bir taş vereceğim, ve bu taşta, alandan başka hiçbir adamın bilmediği, yazılı yeni bir ad.
18. Ve Tiyatira'daki kilisenin meleğine yaz; Gözleri ateşin alevi gibi olan, ve ayakları saf pirince benzeyen Allah'ın Oğlu, şöyle diyor:
19. Senin işlerini, ve sevgini, ve hizmetini, ve imanını, ve sabrını, ve işlerini, ve sonrakilerin öncekilerden daha çok olduğunu biliyorum.
20. Ama sana karşı birkaç şeyim var, çünkü kendine peygamber deyip kullarıma fuhuş yapmayı, ve putlara kurban edilen şeyleri yemeyi öğretip saptırsın diye Yezabel kadını bırakıyorsun.
21. Ve fuhşundan tövbe etmesi için ona bir süre tanıdım; ve tövbe etmedi.
22. İşte, onu bir yatağa, ve onunla zina edenleri, kendi işlerinden tövbe etmezlerse, büyük sıkıntıya atacağım.
23. Ve onun çocuklarını ölümle öldüreceğim; ve tüm kiliseler gönülleri ve yürekleri araştıranın ben olduğumu bilecekler; ve her birinize işlerinize göre vereceğim.
24. Ama size, ve Tiyatira'da bulunan diğerlerine, bu öğretiyi tutmayanların, onların dediği gibi Şeytan'ın derinliklerini bilmeyenlerin hepsine diyorum; Üzerinize başka yük koymayacağım.
25. Ama sizde olanı ben gelinceye dek sıkı tutun.
26. Ve galip gelene, ve işlerimi sona kadar tutana uluslar üzerinde kudret vereceğim;
27. Ve onları demir çomakla güdecektir; çömlekçi kapları	gibi parçalanacaklar; nasıl ki ben de Babam'dan aldım.
28. Ve ona sabah yıldızını vereceğim.
29. Kulağı olan, Ruh'un kiliselere ne dediğini işitsin.
