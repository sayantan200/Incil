1. Ve bu şeylerden sonra, büyük bir kudrete sahip olan başka bir meleğin gökten indiğini gördüm; ve yeryüzü onun yüceliğiyle aydınlandı.
2. Ve gür bir sesle kuvvetle bağırıp, Yıkıldı, dedi, büyük Babil yıkıldı, ve iblislerin konutu, ve her kirli ruhun zindanı, ve her kirli ve iğrenç kuşun kafesi oldu.
3. Çünkü onun fuhşunun gazabının şarabından tüm uluslar içti, ve yeryüzünün kralları onunla fuhşa düştüler, ve yeryüzünün tüccarları onun aşırı sefahatiyle zenginleştiler.
4. Ve gökten başka bir ses işittim: Ey halkım, diyordu, onun günahlarına ortak olmayasınız, ve onun belalarından almayasınız diye, çıkın ondan.
5. Çünkü onun günahları göğe erişti, ve Allah onun haksızlıklarını hatırladı.
6. Size nasıl ettiyse, karşılığını ona aynen verin, ve işlerine göre ona iki katını ödeyin; doldurduğu kaseyi ona iki kat doldurun.
7. Kendini ne kadar yüceltti ve sefahatte yaşattıysa, ona o kadar eziyet ve yas verin; çünkü yüreğinde, Kraliçe olarak oturuyorum, ve dul değilim, ve hiç yas görmeyeceğim, diyor.
8. Bu nedenle onun belaları, ölüm, ve yas, ve kıtlık, bir gün içinde gelecek; ve ateşle tamamen yakılacaktır; çünkü onu yargılayan Rab Allah güçlüdür.
9. Kendisiyle fuhuş yapmış ve sefahatte yaşamış olan yeryüzünün kralları, yanmasının dumanını görünce onun için ağlayıp dövünecekler,
10. Eziyetinin korkusundan uzakta durup diyecekler ki, Vay başına, vay, koca kent, güçlü kent Babil! çünkü senin yargın bir saatte geldi.
11. Yeryüzünün tüccarları da onun için ağlayıp yas tutacaklar, çünkü onların mallarını,
12. Altın, ve gümüş, ve değerli taşlar, ve inciler, ve ince keten, ve erguvani kumaş, ve ipek, ve al kumaş mallarını, ve her hoş kokulu ağacı, ve fildişinden her çeşit kabı, ve en kıymetli ağaç, ve pirinç, ve demir, ve mermerden her kabı,
13. Ve tarçını, ve tütsüleri, ve kokulu yağı, ve günnüğü, ve şarabı, ve yağı, ve has unu, ve buğdayı, ve sığırları, ve koyunları, ve atları, ve arabaları, ve köleleri, ve insanların canlarını artık hiçbir adam satın almıyor.
14. Ve canının arzu ettiği meyveler elinden gitti, ve tüm nefis ve hoş görünüşlü şeyler elinden gitti, ve artık onları hiç bulmayacaksın.
15. Bu şeylerin tüccarları, ondan zengin olmuş olanlar, onun eziyetinin korkusundan uzakta duracaklar, ağlayıp yas tutacaklar,
16. Ve, Vay başına, vay, diyecekler, ince keten, ve erguvani, ve al kumaşla kuşanmış, ve altın, ve değerli taşlar, ve incilerle bezenmiş koca kent!
17. Çünkü bu kadar büyük zenginlik bir saat içinde harap oldu. Ve her gemi kaptanı, ve tüm gemi halkı, ve gemiciler, ve denizden geçinenlerin hepsi uzakta durdular,
18. Ve onun yanmasının dumanını görünce, Bu büyük kente benzer hangi kent var! diye bağırdılar.
19. Ve başlarından aşağı toprak döktüler, ve ağlayarak ve yas tutarak bağırıp dediler ki, Vay başına, vay, koca kent! Ki içinde denizde gemileri olanların hepsi onun değerli mallarıyla zengin oldular; çünkü bir saat içinde harap oldu.
20. Ey gök, ve kutsal elçilerle peygamberler, onun üzerine sevinin; çünkü Allah öcünüzü ondan aldı.
21. Ve güçlü bir melek, büyük bir değirmen taşına benzer bir taşı kaldırıp denize atarak şöyle dedi: Koca kent Babil böylesine bir şiddetle atılacak, ve artık hiç bulunmayacak.
22. Ve artık sende çenk çalanların, ve çalgıcıların, ve kavalcıların, ve borazanların sesi hiç duyulmayacak; ve artık hiçbir sanatçı, her ne sanattan olursa olsun, sende bulunmayacak; ve değirmen taşının sesi artık sende hiç duyulmayacak.
23. Ve artık sende kandil ışığı hiç parıldamayacak; ve güvey ve gelin sesi artık sende hiç duyulmayacak; çünkü tüccarların yeryüzünün büyükleriydiler; çünkü senin büyücülüğünle tüm uluslar sapmışlardı.
24. Ve peygamberlerin, ve kutsalların, ve yeryüzünde boğazlananların hepsinin kanı onda bulundu.
