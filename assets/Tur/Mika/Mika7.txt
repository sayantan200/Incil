VAY başıma! çünkü yaz yemişinin devşiriminde, bağ bozumunun arta-kalanı toplandığından nasılsa öyleyim; yiyecek bir salkım yok; canım ilk olgun meyve özledi.
2 Yeryüzünden iyi adam yok oldu, ve insanlar arasında dürüst adam yok; hepsi kan için pusuya yatıyorlar; her adam kardeşine ağ kuruyor.
3 Öyle ki kötülüğü iki elle gayretle yapsınlar; reis hediye istiyor, hakim de istiyor; ve büyük adam canının kötü arzusunu açıkça söylüyor; işi böylece örüyorlar.
4 Onların en iyisi çalı gibidir; en dürüstü diken çitten keskindir; senin bekçilerinin günü ve yoklanman geliyor; onların şaşkınlığı şimdi olacak.
5 Dosta siz inanmayın; rehbere siz güvenmeyin; koynunda yatan kadından ağzının kapı kanatlarını koru.
6 Çünkü oğul babayı tahkir eder, kız annesine karşı, gelin kaynanasına karşı kalkar; insanın düşmanları kendi evinin adamlarıdır.
7 Bu nedenle ben RAB'be bakacağım, kurtuluşumun Allahı'nı bekleyeceğim; Allahım beni işitecek.
8 Ey düşmanım, bana karşı sevinme, düştüğüm zaman, ben kalkacağım; karanlıkta oturduğum zaman, RAB bana ışık olacak.
9 Davamı görünceye, ve hakkımda hüküm icra edinceye dek RAB'bin öfkesine dayanacağım, çünkü ona karşı günah işledim; beni ışığa çıkaracak, ve onun doğruluğunu göreceğim.
10 O zaman düşmanım olan kadın görecek ve onu utanç örtecek; o ki, bana, Allahın RAB nerede? diyordu; gözlerim onu görecek; o şimdi sokakların çamuru gibi çiğnenecek.
11 Senin duvarlarının yapılacağı günde, o günde buyruk uzaklaşacak.
12 O günde de Asur'dan ve hisarlı şehirlerden, ve hisardan ırmağa, ve denizden denize, ve dağdan dağa, sana kadar gelecek.
13 Ama ülke, onda oturanların yüzün-den, işlerinin meyvesinden ötürü, ıssız olacak.
14 Karmel ortasındaki ormanda tek başına oturan senin mirasının sürüsünü, halkını kendi değneğinle güt; eski gün-lerde olduğu gibi Başan'da ve Gilead'da otlansınlar.
15 Mısır ülkesinden çıktığın günlerde olduğu gibi ona şaşılacak şeyler göstereceğim.
16 Uluslar görecek, ve tüm kuvvet-lerinden utanacaklar; ellerini ağızlarına koyacaklar; kulakları sağır olacak.
17 Yılan gibi toprak yalayacaklar; toprak kurtları gibi kapandıkları yerlerden çıka-caklar; Allahımız RAB'be yılacaklar, ve senden ötürü korkacaklar.
18 Fesat bağışlayan, mirasının bakiye-sinin isyanından vazgeçen senin gibi Allah kimdir? Öfkesini ebediyen tutmaz, çünkü merhametten hoşlanır.
19 O tekrar dönecek, o bize acıyacak; fesatlarımızı ayak altında çiğneyecek; ve sen onların tüm günahlarını denizin derinliklerine atacaksın.
20 Eski günlerden beri atalarımıza ant ettiğin gerçeği Yakup'a, ve merhameti İbrahim'e icra edeceksin.
