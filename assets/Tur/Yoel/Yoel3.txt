ÇÜNKÜ, işte, o günlerde ve o vakitte, Yahuda'nın ve Yeruşalim'in sürgün-lerini geri getirdiğim zaman,
2 Tüm ulusları da toplayacağım, ve onla-rı Yehoşafat Vadisi'ne indireceğim, ve halkım için ve mirasım İsrail için onlara orada hükmü icra edeceğim; onları uluslar arasına dağıttılar, ve ülkemi bölüştüler.
3 Ve halkım için kura attılar, ve fahişenin ücreti olarak bir erkek çocuk verdiler, ve içki içsinler diye şarap bedeline bir kız sattılar.
4 Evet, ve siz, ey Sur ve Sayda, ve tüm Filistin havalisi, benimle neyiniz var? siz bana karşılık mı ödeyeceksiniz? eğer bana karşılık ödeyecek olursanız, karşı-lığınızı çarçabuk başınıza döndürürüm.
5 Çünkü gümüşümü ve altınımı aldınız, ve güzel, ve değerli şeylerimi tapınakla-rınıza götürdünüz,
6 Yahuda çocuklarını ve Yeruşalim çocuklarını da, kendi sınırlarından uzaklaştırmak için, Yunanlılar'a sattınız;
7 İşte, kendilerini sattığınız yerden onları kaldıracağım, ve yaptığınızı kendi başı-nıza döndüreceğim;
8 Ve oğullarınızla kızlarınızı Yahuda çocukları eline satacağım, ve onları uzak bir ulusa, Şebalılar'a satacaklar; çünkü bunu RAB söyledi.
9 Centiller arasında şunu ilan edin: Savaşa hazırlanın; yiğitleri uyandırın; tüm savaş adamları yaklaşsınlar, yukarı çıksınlar.
10 Sapan demirlerinizi kılıç, ve bağcı bıçaklarınızı kargı yapın; zayıf olan, Ben kuvvetliyim, desin.
11 Bir araya toplanın, ve gelin, siz tüm milletler, etraftan bir araya toplanın; ya RAB, yiğitlerini oraya indir.
12 Milletler uyansınlar, ve Yehoşafat Vadisi'ne çıksınlar; çünkü çevredeki tüm milletlere hükmetmek için orada oturacağım.
13 Orağı salın, çünkü hasat olgundur; gelin, inin; çünkü masara doludur, tekneler taşıyor; çünkü onların şerri büyüktür.
14 Kalabalıklar, hüküm vadisinde kala-balıklar! çünkü hüküm vadisinde RAB'bin günü yakındır.
15 Güneş ve ay kararacak, ve yıldızlar ışıklarını gizleyecek.
16 RAB de Sion'dan kükreyecek, ve Yeruşalim'den seslenecek; ve göklerle yer sarsılacak; ama RAB kendi halkının umudu, ve İsrail çocuklarının kuvveti olacak.
17 Böylece bileceksiniz ki, kutsal dağım Sion'da oturan Allahınız RAB benim; o zaman Yeruşalim kutsal olacak, ve artık onun içinden yabancılar geçmeyecek.
18 Ve o günde vaki olacak ki, dağlar yeni şarap damlatacak, ve tepeler süt akıtacak, ve Yahuda'nın tüm ırmakla-rında sular akacak; ve RAB'bin evinden bir kaynak çıkacak, ve Şittim Vadisi'ni sulayacak.
19 Yahuda çocuklarına ettikleri zorba-lıktan ötürü Mısır ıssız kalacak, ve Edom ıssız çöl olacak, çünkü ülkelerinde suçsuz kan döktüler.
20 Ama Yahuda ebediyen, ve Yeruşalim nesilden nesle kalacak.
21 Çünkü onların temizlemediğim kanını temizleyeceğim; çünkü RAB Sion'da oturur.
