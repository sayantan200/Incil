SİON'DA boru çalın, ve kutsal dağım-da yüksek sesle çalın; ülkede otu-ranların hepsi titresin; çünkü RAB'bin günü geliyor, çünkü yakındır;
2 Karartı, ve karanlık günü, bulut ve koyu karanlık günü; dağlar üzerine yayıl-mış tan ışığı gibi, büyük ve kuvvetli bir halk; ezelden beri bunun gibisi olmamış-tır, ve bundan sonra bir daha olmaya-cak, yani bir çok nesillerin yıllarınca.
3 Önlerinde ateş yiyip bitiriyor; ve arka-larında alev kavuruyor; önlerinde ülke Aden bahçesi, ve arkalarında ıssız çöl gibi; evet, onlardan kaçıp kurtulan yok.
4 Görünüşleri atların görünüşü gibi; ve atlılar nasılsa öyle koşacaklar.
5 Dağların tepeleri üzerinde savaş arabalarının gürültüsü gibi, anızı yiyip bitiren ateş alevinin gürültüsü gibi, cenge dizilmiş kuvvetli bir halk gibi sıçraşa-caklar.
6 Onların yüzü önünde halklar çok sancı çekecek; tüm yüzler karalığı çekecek.
7 Yiğitler gibi koşacak; savaş adamları gibi duvara tırmanacaklar; ve her biri kendi yolunda yürüyecek, ve dizilerini bozmayacaklar.
8 Ve biri öbürünü itmeyecek; herkes yolunda yürüyecek; ve kılıç üzerine düşünce yaralanmayacaklar.
9 Şehirde sıçraşacaklar; şehrin duvarı üzerinde koşacaklar; evlere tırma-nacaklar; hırsız gibi pencerelerden girecekler.
10 Önlerinde yeryüzü sarsılacak; gökler titreyecek; güneş ve ay kararacak, ve yıldızlar ışıklarını gizleyecek.
11 Ve kendi ordusu önünde RAB sesle-necek; çünkü ordugâhı çok büyük; çünkü onun sözünü yerine getiren kuvvetlidir; çünkü RAB'bin günü büyük ve çok korkunç; ve ona kim dayanabilir?
12 Bunun için şimdi de, diyor RAB, bana tüm yüreğinizle, ve oruçla, ve ağla-yışla, ve dövünmeyle dönün;
13 Ve giysilerinizi değil yüreğinizi yırtın, ve Allahınız RAB'be dönün; çünkü o lütufkâr ve merhametlidir, geç öfkelenir, ve çok sevecendir, ve beladan ötürü nadim olur.
14 Kim bilir? belki döner de nadim olur, ve arkasında bereket, yani Allahınız RAB'be yemelik sunu ve içmelik sunu bırakır.
15 Sion'da boru çalın, oruç takdis edin, toplantıya çağırın;
16 Halkı toplayın, topluluğu kutsal kılın, ihtiyarları bir araya getirin, çocukları, ve emzikte olanları toplayın; güvey odasın-dan, ve gelin gerdeğinden çıksın.
17 Kâhinler, RAB'bin hizmetkârları, eyvanla sunak arasında ağlayıp desinler ki, Ya RAB, halkını esirge, ve kendi mirasını rezilliğe verme ki, milletler ona hakim olmasın; niçin halklar arasında, Onların Allahı nerede? desinler.
18 O zaman RAB ülkesini kıskanacak, ve halkına acıyacak.
19 Evet, RAB cevap verip halkına diye-cek ki, İşte, size buğday, ve şarap, ve yağ göndereceğim, ve ona doyacak-sınız; ve artık sizi milletler arasında rezil etmeyeceğim;
20 Ama kuzey ordusunu üzerinizden uzaklaştıracağım, ve onu kurak ve ıssız bir ülkeye, önde gidenlerini Doğu Denizi-ne, ve artta gelenlerini Akdenizi'ne süre-ceğim; ve kötü kokusu yükselecek, ve pis kokusu yükselecek, çünkü büyük şeyler yaptı.
21 Korkma, ey toprak, coş ve sevin; çünkü RAB büyük şeyler yapacak.
22 Korkmayın, siz kır hayvanları, çünkü çölün otlakları yeşeriyor, çünkü ağaç meyvesini yüklenmiş, incir ağacı ve asma kuvvetlerini veriyorlar.
23 O zaman coşun, siz Sion çocukları, ve Allahınız RAB ile sevinin; çünkü size ilk yağmuru tam ölçüsüyle verdi, ve size yağmuru, ilk yağmuru, ve son yağmuru yağdıracak birinci ayda.
24 Ve harman yerleri buğdayla dolu olacak, ve tekneler şarap ve yağla taşacaklar.
25 Ve aranıza gönderdiğim büyük ordumun, çekirgenin, tırtılın, ve cündebin, ve ot böceğinin yedikleri yılları size ödeyeceğim.
26 Ve bol bol yiyip doyacaksınız, ve sizin için şaşılacak şeyler yapan Allahınız RAB'bin adını öveceksiniz; ve halkım ebediyen utandırılmayacak.
27 Ve bileceksiniz ki, ben İsrail'in orta-sındayım, ve Allahınız RAB benim, ve başkası yoktur; ve halkım ebediyen utandırılmayacak.
28 Ve ondan sonra vaki olacak ki, her etbeden üzerine ruhumu dökeceğim; oğullarınız da, kızlarınız da peygamber-lik edecekler, yaşlı adamlarınız rüyalar görecek, genç adamlarınız görümler görecek;
29 O günlerde köleler üzerine de cari-yeler üzerine de ruhumu dökeceğim.
30 Ve göklerde ve yerde belirtiler göstereceğim; kan ve ateş, ve duman direkleri.
31 RAB'bin büyük ve korkunç günü gelmeden önce güneş karanlığa ve ay kana döndürülecek.
32 Ve vaki olacak ki, her kim RAB'bin adını çağırırsa azat edilecek; çünkü RAB'bin dediği gibi, Sion Dağı'nda ve Yeruşalim'de, ve RAB'bin çağıracağı bakiyede azat ediliş olacak.
