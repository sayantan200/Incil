RAB'BİN Petuel oğlu Yoel'e gelen sözü.
2 Bunu dinleyin, siz yaşlı adamlar, ve kulak verin, ülkede oturan hepiniz. Sizin günlerinizde, ve atalarının günlerinde bu hiç oldu mu?
3 Bunu çocuklarınıza anlatın, ve çocuk-larınız kendi çocuklarına, onların çocuk-ları da bir sonraki nesle anlatsınlar.
4 Ot böceğinin bıraktığını çekirge yedi; ve çekirgenin bıraktığını tırtıl yedi; ve tırtılın bıraktığını cündeb yedi.
5 Ayılın, siz sarhoşlar, ve ağlayın; ve uluyun, şarap içen hepiniz, yeni şarap için; çünkü ağzınızdan kapıldı.
6 Çünkü ülkemin üzerine kuvvetli ve sayıya gelmez bir ulus çıktı; onun dişleri aslan dişleridir, ve onda büyük aslanın azı dişleri var.
7 Asmamı harap etti, ve incir ağacımın kabuğunu soydu; onu tamamen soyup yere attı; dalları beyaz oldu.
8 Gençliğinin kocası için çul kuşanan gelin gibi yas tut.
9 RAB'bin evinden yemelik sunu ve içmelik sunu kesildi; kâhinler, RAB'bin hizmetkârları, yas tutuyorlar.
10 Tarla harap oldu, toprak yas tutuyor; çünkü buğday harap oldu, yeni şarap kurudu, yağ kesildi.
11 Buğdaydan ve arpadan ötürü, ey siz çiftçiler, utanın, ey siz bağcılar, uluyun; çünkü tarla ürünü yok oldu.
12 Asma kurudu, ve incir ağacı kesildi; nar ağacı, ve hurma ağacı, ve elma ağacı, yani kırın tüm ağaçları kurudu; çünkü insanoğullarından sevinç kalktı.
13 Siz kâhinler, çul kuşanıp dövünün; siz sunağın hizmetkârları, uluyun; siz Alla-hım'ın hizmetkârları, gelin, çulda gecele-yin; çünkü Allahınız'ın evinden yemelik sunu ve içmelik sunu kesildi.
14 Oruç takdis edin, toplantıya çağırın, ihtiyarları ve ülkede oturanların hepsini Allahınız RAB'bin evine toplayın, ve RAB'be feryat edin.
15 Ah o gün! çünkü RAB'bin günü yakın, ve Kadir tarafından bir yıkım gibi gele-cek.
16 Gözlerimizin önünden yemek, Allahımız'ın evinden sevinç ve meserret kesilmedi mi?
17 Toprak kesikleri altında tohumlar çürüdü; mahzenler boş kaldı, ambarlar yıkıldı; çünkü buğday kurudu.
18 Hayvanlar nasıl inliyor! sığır sürüleri şaşkın, çünkü kendilerine otlak yok; koyun sürüleri de perişan oldu.
19 Ya RAB, sana feryat edeceğim, çünkü çölün otlaklarını ateş yiyip bitirdi, ve alev kırın tüm ağaçlarını kavurdu.
20 Kır hayvanları da sana sesleniyor; çünkü akar sular kurudu, ve çölün otlak-larını ateş yiyip bitirdi.
