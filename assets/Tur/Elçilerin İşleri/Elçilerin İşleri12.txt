1. Şimdi o sıralarda Kral Hirodes, kiliseden bazı kişilere kötülük etmek için el uzattı.
2. Ve Yuhanna'nın kardeşi Yakup'u kılıçla öldürdü.
3. Ve bunun Yahudiler'i hoşnut ettiğini görerek ileri varıp Petrus'u da yakalattı. (O zaman mayasız ekmek günleriydi.)
4. Ve onu tutunca hapse attı, ve dörder kişilik dört takım askerin gözetimine teslim etti; Fısıh'tan sonra onu halkın önüne çıkarmak niyetindeydi.
5. Bu nedenle Petrus hapiste tutuldu; ama kilisece onun için Allah'a durmadan dua ediliyordu.
6. Ve Hirodes'in onu ortaya çıkaracağında, tam o gece Petrus iki zincirle bağlanmış olarak iki askerin arasında uyuyordu; bekçiler de kapının önünde hapishaneyi koruyordu.
7. Ve, işte, Rab'bin meleği yanında durdu, ve hapishanede bir ışık parladı; ve Petrus'un böğrüne vurup onu uyandırdı, Çabuk kalk, dedi. Ve zincirleri ellerinden düştü.
8. Ve melek ona, Kuşağını bağla, ve çarıklarını giy, dedi. O da öyle yaptı. Ve ona, Üst giysini kuşan, ve beni izle, dedi.
9. O da çıkıp ardından gitti; ve meleğin yaptığının gerçek olduğunu bilmiyordu; ancak bir görüm gördüğünü sanıyordu.
10. Birinci ve ikinci nöbetçi yerini geçerek kente çıkılan demir kapıya geldiler; kapı önlerinde kendiliğinden açıldı; ve dışarı çıkıp bir sokağı geçtiler; ve melek hemen ondan ayrıldı.
11. Ve Petrus kendine gelince, Şimdi gerçekten biliyorum ki, dedi, Rab meleğini gönderip beni Hirodes'in elinden ve Yahudi halkının tüm umduklarından azat etti.
12. Ve bunun farkına varınca Markos diye bilinen Yuhanna'nın annesi Meryem'in evine gitti; orada birçok kişi toplanmış dua ediyordu.
13. Ve Petrus dış kapıyı çalınca Roda adlı bir kız kulak vermeye geldi.
14. Ve Petrus'un sesini tanıyınca sevincinden kapıyı açmadan içeri koşup Petrus'un kapı önünde durduğunu bildirdi.
15. Ve onlar ona, Çıldırmışsın sen, dediler. Ama kız öyle olduğunu kesinlikle bildirdi. O zaman, O'nun meleğidir, dediler.
16. Petrus ise kapıyı çalmaya devam etti; kapıyı açıp onu görünce şaşıp kaldılar.
17. O ise elle susmalarını işaret ederek Rab'bin kendisini hapishaneden nasıl çıkardığını anlattı. Ve, Bu şeyleri Yakup'a ve kardeşlere bildirin, dedi. Ve oradan ayrılıp başka yere gitti.
18. Şimdi sabah olunca, Petrus ne oldu diye askerler arasındaki kargaşalık az değildi.
19. Ve Hirodes onu arayıp bulmayınca nöbetçileri sorguya çekti, ve öldürülmelerini emretti. Ve Yahudiye'den Sezariye'ye inip orada kaldı.
20. Ve Hirodes Sur ve Sayda halklarına karşı çok öfkeliydi; ama onlar hep birlikte kendisine geldiler, önce kralın baş danışmanı Vlastos'u dost edinerek barış istediler; çünkü kendi ülkeleri kralın ülkesinden besleniyordu.
21. Ve belirlenen günde krallık giysilerini giymiş olan Hirodes tahtına oturarak onlara bir konuşma yaptı.
22. Ve halk, Bu bir insanın sesi değil, bir ilahın sesidir, diye bağırıyordu.
23. Ve Rab'bin meleği onu hemen vurdu, çünkü yüceliği Allah'a vermemişti; ve kurtlanıp ruhu verdi.
24. Ama Allah'ın sözü büyüyüp çoğaldı.
25. Ve Barnabas ile Saul hizmetlerini bitirdikten sonra, Markos diye bilinen Yuhanna'yı yanlarına alarak Yeruşalim'den döndüler.
