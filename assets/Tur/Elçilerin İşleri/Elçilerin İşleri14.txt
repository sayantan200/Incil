1. Ve İkonium'da vaki oldu ki, ikisi Yahudiler'in havrasına birlikte girdiler ve öyle konuştular ki, hem Yahudiler'den hem de Yunanlılar'dan büyük bir kalabalık iman etti.
2. Ama inanmayan Yahudiler Centiller'i kışkırttılar, ve kardeşlere karşı zihinlerini bulandırdılar.
3. Orada uzunca bir süre kaldılar, Rab'de cesaretle konuşuyorlardı, o da kendi inayeti sözüne tanıklıkta bulundu, ve onların eliyle belirtiler ve harikalar getirilmesini sağladı.
4. Ama kentin halkı ikiye bölündü; ve bazıları Yahudiler'den yanaydı, bazıları da elçilerden yana.
5. Ve hem Centiller hem de kendi yöneticileriyle birlikte Yahudiler, onları aşağılayıp taşlamak için hücum ettiklerinde,
6. Onlar bunu öğrenip Likaonya'nın Listra ve Derbe kentlerine ve çevre bölgeye kaçtılar;
7. Oralarda da İncil'i vaaz ettiler.
8. Ve Listra'da ayakları sakat bir adam oturuyordu, anadan doğma topal olup hiç yürümemişti;
9. Bu adam Pavlus'un söylediklerini dinledi; o da ona göz dikip iyileştirilmeye imanı olduğunu görünce,
10. Yüksek sesle, Ayaklarının üzerine dikil, dedi. O da yerinden sıçrayıp yürümeye başladı.
11. Ve halk Pavlus'un ne yaptığını görünce, Likaonya diliyle seslerini yükseltip, İlahlar insan benzerliğine bürünüp yanımıza indiler, dediler.
12. Ve Barnabas'ı Yupiter diye adlandırdılar, Pavlus'a da Merkurius dediler, çünkü kendisi baş sözcüydü.
13. O zaman onların kentinin önünde bulunan Yupiter kâhini kapılara boğalar ve çelenkler getirdi, halka birlikte kurban kesmek istedi.
14. Elçiler, Barnabas'la Pavlus, bunu duyunca giysilerini yırtarak halkın ortasına atılıp,
15. Efendiler, niçin bu şeyleri yapıyorsunuz? diye bağırdılar. Biz de sizinle aynı elemlere düşkün insanlarız, size vaaz ediyoruz ki, bu boş şeylerden diri Allah'a dönesiniz, göğü, yeri, denizi ve onlarda bulunan tüm şeyleri yapan O'dur;
16. Geçmiş zamanlarda O, tüm ulusların kendi yollarında yürümelerine izin verdi.
17. Bununla beraber kendini tanıksız bırakmadı: iyilik etti, bize gökten yağmur yağdırdı, verimli mevsimler verdi, yüreklerimizi yiyecek ve sevinçle doldurdu.
18. Ve bu sözleri söyleyerek kendilerine kurban kesmekten halkı güçlükle durdurabildiler.
19. Ve Antakya ve İkonium'dan bazı Yahudiler gelip halkı kandırarak Pavlus'u taşladılar, onu ölmüş sanarak kentin dışına sürüklediler.
20. Ama öğrenciler çevresinde toplanınca o ayağa kalkıp kente girdi; ve ertesi gün Barnabas'la birlikte Derbe'ye gitti.
21. Ve İncil'i o kente vaaz edip birçok kişiye öğrettikten sonra Listra, ve İkonium, ve Antakya'ya dönerek
22. Öğrencilerin canlarını desteklediler, imanda durmaları için onları teşvik ettiler, ve, Allah'ın Krallığı'na, birçok sıkıntıdan geçerek girmemiz gerek, dediler.
23. Ve her kilisede onlar için ihtiyarlar atadıktan ve oruç tutup dua ettikten sonra onları iman ettikleri Rab'be emanet ettiler.
24. Ve Pisidya'dan geçerek Pamfilya'ya geldiler.
25. Ve Perge'de sözü vaaz ettikten sonra Attalia'ya indiler;
26. Oradan da, artık tamamlamış oldukları görev için Allah'ın inayetine teslim edildikleri yer olan Antakya'ya doğru yelken açtılar.
27. Ve varıp kiliseyi bir araya getirdikten sonra, Allah'ın kendileri aracılığıyla neler yaptığını, Centiller'e iman kapısını nasıl açtığını anlattılar.
28. Ve orada öğrencilerle birlikte uzun süre kaldılar.
