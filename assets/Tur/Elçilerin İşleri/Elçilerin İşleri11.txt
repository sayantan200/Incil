1. Ve Yahudiye'de bulunan elçiler ve kardeşler, Centiller'in de Allah'ın sözünü kabul ettiklerini duydular.
2. Ve Petrus Yeruşalim'e çıktığında sünnetlilikten olanlar kendisiyle çekiştiler,
3. Sen sünnetsiz kişilerin yanına girdin, ve onlarla yemek yedin, dediler.
4. Ama Petrus baştan başlayarak olayı sırayla anlattı.
5. Ben Yafa kentinde dua ediyordum, dedi; ve dalınçta bir görüm gördüm: Büyük bir çarşafa benzer bir kap iniyordu, dört köşesinden gökten sarkıtılmıştı, ve ta benim yanıma geldi;
6. Gözlerimi onun üzerine diktiğimde dikkatle baktım, ve yeryüzünün dört ayaklı hayvanları, ve yabanıl hayvanlar, ve sürüngenler ve hava kuşları gördüm.
7. Ve bir sesin bana, Kalk, Petrus, kes ve ye, dediğini işittim.
8. Ama ben, Olmaz, ya Rab, dedim; çünkü ağzıma hiçbir zaman sıradan ya da kirli bir şey girmemiştir.
9. Ama o ses bir kez daha gökten bana cevap verdi: Allah'ın temiz kıldığı şeylere sen sıradan deme.
10. Ve bu üç kez yapıldı; ve hepsi yeniden göğe çekildi.
11. Ve, işte, o anda Sezariye'den bana gönderilen üç kişi, bulunduğum evin önünde durdular.
12. Ve Ruh bana, hiç çekinmeden onlarla birlikte gitmemi söyledi. Bu altı kardeş de benimle geldiler, ve o adamın evine girdik;
13. O da bize, kendi evinde bir meleği nasıl gördüğünü, meleğin de durup kendisine, Yafa'ya adamlar gönder, öbür adı Petrus olan Simon'u çağır;
14. O sana, seninle tüm evinin kurtuluş bulacağı sözler söyleyecek, dediğini anlattı.
15. Ben de konuşmaya başlayınca Kutsal Ruh, başlangıçta bizim üzerimize düştüğü gibi, onların da üzerine düştü.
16. O zaman Rab'bin sözünü, nasıl, Yahya suyla vaftiz etti; ama siz Kutsal Ruh'la vaftiz edileceksiniz, dediğini hatırladım.
17. Böylelikle Allah, Rab İsa Mesih'e iman etmiş olan bizlere verdiği aynı armağanı onlara verdiyse, ben neydim ki Allah'a karşı koyabileyim?
18. Bu şeyleri işitince yatıştılar, ve Allah'ı yüceltip, Demek ki Allah, yaşam için tövbeyi Centiller'e de vermiştir, dediler.
19. Şimdi İstefan'dan dolayı olan sıkıntı üzerine dağılanlar, Fenike, ve Kıbrıs, ve Antakya'ya kadar gittiler, sözü Yahudiler'den başka hiç kimseye vaaz etmiyorlardı.
20. Ve onlardan Kıbrıslı ve Kireneli olan bazı adamlar Antakya'ya gelip Hellenistler'e Rab İsa'yı vaaz ederek konuşuyorlardı.
21. Ve Rab'bin eli onlarlaydı; ve çok sayıda kişi inanıp Rab'be döndü.
22. O zaman bu şeylerin haberi Yeruşalim'deki kilisenin kulağına erişti; ve Barnabas'ı gönderdiler ki Antakya'ya kadar gitsin.
23. Kendisi varıp Allah'ın	inayetini	görünce sevindi, ve	hepsine yürekten niyetle Rab'be bağlı kalmaları için öğüt verdi.
24. Çünkü kendisi Kutsal Ruh ve imanla dolu iyi bir adamdı; ve çok halk Rab'be katıldı.
25. O zaman Barnabas, Saul'u aramak için Tarsus'a gitti;
26. Ve onu bulunca Antakya'ya getirdi. Ve vaki oldu ki, bir yıl boyunca kilise ile bir araya gelerek çok halka öğrettiler. Ve öğrencilere ilk kez Antakya'da Mesihçiler adı verildi.
27. Ve o günlerde Yeruşalim'den Antakya'ya bazı peygamberler geldi.
28. Ve bunlardan Agabus adlı biri ayağa kalkıp tüm dünyada büyük bir kıtlık olacağını Ruh'un aracılığıyla bildirdi; bu kıtlık Klavdius Sezar'ın günlerinde oldu.
29. O zaman öğrenciler, her adam kendi gücü oranında, Yahudiye'de yaşayan kardeşlere yardım göndermeyi kararlaştırdılar;
30. Bunu da Barnabas ve Saul'un eliyle ihtiyarlara göndererek yaptılar.
