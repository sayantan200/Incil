1. Şimdi Petrus'la Yuhanna dua vakti olan dokuzuncu saatte birlikte tapınağa çıkıyorlardı.
2. Ve anadan doğma kötürüm bir adam getiriliyordu, tapınağa girenlerden sadaka dilenmesi için her gün onu tapınağın Güzel diye adlandırılan kapısına koyarlardı;
3. Bu kimse tapınağa girmek üzere olan Petrus'la Yuhanna'yı görüp sadaka istedi.
4. Petrus da Yuhanna'yla ona göz dikip, Bize bak, dedi.
5. O da onlardan bir şey alacağını umarak kendilerine dikkat ediyordu.
6. O zaman Petrus, Bende gümüş ve altın yok, ama bende olanı sana veriyorum, Nasıralı İsa Mesih'in adıyla kalk ve yürü, dedi.
7. Ve onu sağ elinden tutarak ayağa kaldırdı; ve hemen ayaklarıyla ayak bilekleri kuvvet buldu.
8. Ve sıçrayıp ayakta durdu, ve yürüdü, ve yürüyüp sıçrayarak ve Allah'ı överek onlarla birlikte tapınağa girdi.
9. Ve tüm halk, onun yürüyüp Allah'ı övdüğünü gördü;
10. Ve onun, tapınağın Güzel Kapısı'nda sadaka için oturan kişi olduğunu anladılar; ve ona olan bu şeyden ötürü hayret ve şaşkınlıkla doldular.
11. Ve şifa bulmuş kötürüm, Petrus'la Yuhanna'ya yapışmışken, tüm halk bir arada, şaşkınlık içinde Süleyman'ın denilen eyvanda onlara koştu.
12. Ve Petrus bunu görünce halka cevap verdi: Ey İsrail adamları, buna neden şaşıyorsunuz? Yahut biz kendi kudretimiz ya da kutsallığımızla bu adamın yürümesini sağlamışız gibi, bize neden göz dikiyorsunuz?
13. İbrahim'in ve İshak'ın, ve Yakup'un Allah'ı, atalarımızın Allah'ı, Oğlu İsa'yı yüceltmiştir; siz O'nu ele verdiniz, ve Pilatus O'nu salıvermeye karar vermişken, onun önünde O'nu inkâr ettiniz.
14. Ama siz Kutsal ve Adil Olan'ı inkâr ettiniz, ve bir katilin size bağışlanmasını istediniz;
15. Ve Hayat Reisi'ni öldürdünüz, Allah O'nu ölüler arasından diriltti; biz bunun tanıklarıyız.
16. Ve O'nun adına olan imanla gördüğünüz ve tanıdığınız bu adamı O'nun adı kuvvetlendirdi; evet, O'nun aracılığıyla olan iman hepinizin gözü önünde ona bu tam sağlığı verdi.
17. Ve şimdi, ey kardeşler, biliyorum ki, yöneticileriniz gibi siz de bunu bilmeyerek yaptınız.
18. Ama Allah tüm peygamberlerinin ağzından Mesih'in elem çekmesi konusunda önceden bildirdiği şeyleri böylece yerine getirmiştir.
19. Bu nedenle tövbe edin ve dönün, öyle ki, Rab'bin önünden tazelenme vakitleri gelince, günahlarınız silinsin;
20. Ve, size önceden vaaz edilen, İsa Mesih'i gönderecek;
21. Allah'ın dünyanın başlangıcından beri tüm kutsal peygamberleri ağzıyla bildirdiği tüm şeylerin yeniden düzenleneceği zamana dek, göğün O'nu kabul etmesi gerektir.
22. Çünkü gerçekten Musa atalara demişti ki, Allah'ınız olan Rab size, kendi kardeşleriniz arasından benim gibi bir peygamber çıkaracak; tüm şeylerde, size her ne söylerse, onu dinleyeceksiniz.
23. Ve vaki olacaktır ki, o peygamberi dinlemeyen her can halk arasından yok edilecektir.
24. Evet, ve Samuel ve ondan sonra gelen peygamberlerin hepsi de, kaç kişi konuşmuşsa, aynı şekilde bu günleri bildirmiştir.
25. Sizler peygamberlerin ve Allah'ın atalarımızla yaptığı antlaşmanın çocuklarısınız; İbrahim'e demişti ki, Ve senin tohumunda yeryüzünün tüm halkları kutsanacaktır.
26. Allah her birinizi fesatlarından döndürmekle kutsamak için, Oğlu İsa'yı yükseltip önce size gönderdi.
