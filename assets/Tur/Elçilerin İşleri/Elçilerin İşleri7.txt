1. O zaman büyük kâhin, Bu şeyler böyle midir? dedi.
2. Ve o dedi ki, Adamlar, kardeşler, ve babalar, dinleyin; Babamız İbrahim daha Mezopotamya'dayken, Haran'da yaşamadan önce, yüceliğin Allah'ı kendisine göründü,
3. Ve ona, Ülkenden ve hısım akrabandan ayrıl, dedi, ve sana göstereceğim ülkeye gel.
4. O zaman Kildaniler'in ülkesinden çıkıp Haran'da oturdu; ve babasının ölümünden sonra da O onu oradan alıp şimdi sizin yaşadığınız bu ülkeye getirdi.
5. Ve onun içinde ona miras olarak ayak basacak yer bile vermedi; ama İbrahim'in o sırada hiç çocuğu olmadığı halde, O onu mülk olarak kendisine ve kendisinden sonra tohumuna vereceğini vaat etti.
6. Ve Allah şu şekilde konuştu, yani, Onun tohumu yabancı bir ülkede, gurbette yaşayacak; ve onları köle edip onlara dört yüz yıl cefa edecekler.
7. Ve kölelik edecekleri ulusu ben yargılayacağım, dedi Allah, ve bundan sonra oradan çıkacak ve bu yerde bana kulluk edecekler.
8. Ve ona sünnet antlaşmasını verdi; ve böylelikle İbrahim İshak'ı tevlit etti, ve onu sekizinci günde sünnet etti; ve İshak Yakup'u, Yakup da on iki büyük ataları tevlit etti.
9. Ve büyük atalar Yusuf'u kıskanarak kendisini Mısır'a sattılar; ama Allah onunla birlikteydi,
10. Ve onu tüm sıkıntılarından azat etti, ve ona Mısır Kralı Firavun'un önünde lütuf ve bilgelik verdi; o da onu Mısır ve tüm evi üzerine yönetici olarak atadı.
11. Şimdi tüm Mısır ve Kenan ülkesi üzerine kıtlık ve büyük sıkıntı geldi; ve atalarımız yiyecek bulamadılar.
12. Ama Yakup Mısır'da tahıl bulunduğunu duyunca, ilkin atalarımızı gönderdi.
13. Ve ikinci seferde Yusuf kardeşlerine bildirildi; ve Yusuf'un soyu Firavun'a belli oldu.
14. O zaman Yusuf gönderip babası Yakup'la, toplamı yetmiş beş can olan tüm hısım akrabasını yanına çağırdı.
15. Böylece Yakup Mısır'a indi, ve kendisi ve atalarımız öldüler,
16. Ve Şekem'e götürülerek İbrahim'in Şekem'in babası olan Hamor oğullarından bir miktar para karşılığında satın almış olduğu mezara konuldular.
17. Ama Allah'ın İbrahim'e yemin ettiği vaadin vakti yaklaştığında Mısır'da halk artıp çoğalmıştı,
18. O vakte kadar ki, Yusuf'u tanımayan başka bir kral kalktı.
19. Bu adam, halkımıza karşı kurnazca davrandı, ve yaşamasınlar diye çocuklarını dışarı atmaları için atalarımıza kötülük etti.
20. Musa o zamanda doğdu, ve son derece güzeldi, ve üç ay babasının evinde beslendi;
21. Ve dışarı atıldığı zaman, onu Firavun'un kızı alıp kendisine oğul olmak için besledi.
22. Ve Musa Mısırlılar'ın her bilgeliğinde eğitildi, ve sözlerde ve işlerde güçlüydü.
23. Ve kırk yaşını doldurunca, kardeşleri olan İsrail çocuklarını ziyaret etmek yüreğine geldi.
24. Ve onlardan birine haksızlık edildiğini görünce onu savundu, ve ezilenin öcünü aldı, ve Mısırlı'yı vurdu.
25. Çünkü Allah'ın onları onun eliyle kurtaracağını kardeşleri anlarlar sanıyordu; ama anlamadılar.
26. Ve ertesi gün onlar çekişirken onlara göründü, ve onları barıştırmak isteyip, Efendiler, dedi, siz kardeşsiniz; niye birbirinize haksızlık ediyorsunuz?
27. Ama komşusuna haksızlık eden kişi onu bir yana itip, Seni başımıza kim yönetici ve yargıç yaptı? dedi;
28. Dün Mısırlı'yı öldürdüğün gibi beni de mi öldürmek istiyorsun?
29. O zaman Musa bu söz üzerine kaçtı ve Midyan ülkesinde, gurbette yaşadı, orada iki oğul tevlit etti.
30. Ve kırk yıl geçtikten sonra ona Sina dağı çölünde bir çalıda, ateşin alevinde Rab'bin bir meleği göründü.
31. Musa bunu görünce, görünüşe şaştı; ve bakmak için yaklaştığında, Rab'bin sesi ona gelip
32. Dedi ki, Ben atalarının Allah'ıyım, İbrahim'in Allah'ı, İshak'ın Allah'ı ve Yakup'un Allah'ı. O zaman Musa'yı titreme alıp bakmaya cesaret edemedi.
33. O zaman Rab ona, Ayaklarından ayakkabılarını çıkar, dedi; çünkü durduğun yer kutsal topraktır.
34. Ben gördüm, Mısır'da olan halkımın sıkıntısını gördüm, ve iniltilerini işittim, ve onları azat etmeye indim. Ve şimdi gel, seni Mısır'a göndereceğim.
35. Seni kim yönetici ve yargıç yaptı? diye reddettikleri bu Musa'yı Allah, çalıda kendisine görünen meleğin eliyle yönetici ve azat edici olarak gönderdi.
36. O, Mısır ülkesinde, ve Kızıldeniz'de ve kırk yıl boyunca çölde harikalar ve belirtiler yapıp onları çıkardı.
37. İsrail çocuklarına, Allah'ınız Rab size kendi kardeşlerinizin arasından benim gibi bir peygamber çıkaracak; O'nu dinleyeceksiniz, diyen Musa odur.
38. Çöldeki kilisede ve Sina Dağı'nda kendisiyle konuşan melekle ve atalarımızla birlikte bulunmuş olan odur; bize vermek üzere kendisi diri sözler aldı;
39. Atalarımız ona boyun eğmek istemediler, ama onu reddettiler, ve yüreklerinde Mısır'a geri döndüler,
40. Harun'a, Bize öncülük edecek ilahlar yap, çünkü bizi Mısır ülkesinden çıkaran o Musa'ya ne olduğunu bilmiyoruz, dediler.
41. Ve o günlerde bir buzağı yaptılar, ve puta kurban sunup ellerinin işleriyle sevindiler.
42. O zaman Allah döndü, ve onları gök ordusuna tapınmaya teslim etti; peygamberler kitabında yazılmış olduğu gibi: Ey İsrail evi, çölde kırk yıl boyunca bana boğazlanmış hayvanlar ve kurbanlar mı sundunuz?
43. Evet, siz Molok'un çadırını ve ilahınız Remfan'ın yıldızını, tapınmak için yaptığınız benzetileri taşıdınız; ve ben sizi kaldırıp Babil'in ötesine götüreceğim.
44. Çölde atalarımızın Tanıklık Çadırı vardı, onun Musa'ya konuşup gördüğü örneğe göre yapsın diye emrettiği gibi.
45. Sonra gelen atalarımız da bunu İsa ile birlikte Centiller'in mülküne getirdiler, Allah bunları Davut'un günlerine dek atalarımızın önünden kovdu;
46. O, Allah'ın önünde lütuf buldu, ve Yakup'un Allah'ı için bir mesken bulmak istedi.
47. Ama Süleyman O'na bir ev yaptı.
48. Ne var ki, Yüceler Yücesi, elle yapılmış tapınaklarda oturmaz; peygamberin dediği gibi:
49. Gök benim tahtım, ve yeryüzü ayaklarımın basamağıdır; bana ne ev yapacaksınız? diyor Rab; Ya da rahatımın yeri neredir?
50. Bütün bu şeyleri benim elim yapmadı mı?
51. Ey boyunları sert ve yürekleri ve kulakları sünnetsiz olanlar, siz her zaman Kutsal Ruh'a karşı direniyorsunuz; atalarınız ettiği gibi siz de ediyorsunuz.
52. Atalarınız peygamberlerin hangisine zulmetmediler ki? Adil Olan'ın geleceğini önceden bildirenleri de öldürdüler; sizler de şimdi O'nun hainleri ve katilleri oldunuz;
53. Yasayı melekler aracılığıyla aldınız, ve onu tutmadınız.
54. Bu şeyleri işitince yürekleri kızgınlıkla doldu, ve üzerine dişlerini gıcırdattılar.
55. Ama o, Kutsal Ruh'la dolu olup gözlerini göğe dikti, ve Allah'ın yüceliğini, ve Allah'ın sağında ayakta duran İsa'yı gördü,
56. Ve, İşte, dedi, göklerin açıldığını, ve İnsanoğlu'nun Allah'ın sağında ayakta durmakta olduğunu görüyorum.
57. O zaman onlar yüksek sesle bağırarak kulaklarını tıkadılar, ve hep birlikte ona saldırdılar,
58. Ve onu kentten dışarı atıp taşa tuttular; ve tanıklar giysilerini Saul adlı bir gencin ayakları dibine koydular.
59. Ve İstefan, Ya Rab İsa, ruhumu al, diyerek Allah'a yalvarmaktayken onu taşa tuttular.
60. Ve diz çöküp yüksek sesle bağırdı: Ya Rab, bu günahı onlara yükleme. Ve bunu söyleyince uyudu.
