1. O zaman Derbe ve Listra'ya geldi; ve, işte, orada iman etmiş bir Yahudi kadının oğlu, Timoteos adlı bir öğrenci vardı; ama babası Yunanlı idi;
2. Listra ve İkonium'daki kardeşler tarafından onun için iyi tanıklık ediliyordu.
3. Pavlus onun kendisiyle birlikte gelmesini istedi; ve oralarda bulunan Yahudiler yüzünden onu alıp sünnet etti; çünkü hepsi, babasının Yunanlı olduğunu biliyordu.
4. Ve kentlerden geçip giderlerken, onlara Yeruşalim'deki elçiler ve ihtiyarlarca kararlaştırılan buyrukları bildiriyor, bunlara uymalarını istiyorlardı.
5. Ve böylece kiliseler imanda güçleniyor, ve sayıları günden güne artıyordu.
6. Şimdi onlar Frikya ve Galatya bölgesinden geçtikten sonra, Kutsal Ruh'un, sözü Asya'da vaaz etmelerini engellemesi üzerine,
7. Misya'ya geldikten sonra Bitinya'ya gitmeye çalıştılar; ama Ruh onlara izin vermedi.
8. Ve Misya'yı geçerek Troas'a indiler.
9. Ve geceleyin Pavlus'a bir görüm göründü; Makedonyalı bir adam dikilmiş ona yalvarıyor, Makedonya'ya gel ve bize yardım et, diyordu.
10. Ve bu görümü görünce, biz hemen Makedonya'ya gitmenin bir yolunu aradık, çünkü Allah'ın bizi, İncil'i onlara vaaz etmeye çağırdığı sonucuna varmıştık.
11. Bunun için Troas'tan denize açılıp doğru Samotrakya'ya, ertesi gün de Neapolis'e geldik;
12. Oradan da Filipi'ye gittik, burası Makedonya bölgesinin en önemli kenti ve bir kolonidir; ve bu kentte birkaç gün kaldık.
13. Ve Şabat'ta kentten dışarı çıkıp ırmak kıyısına gittik, orası duaya alışılmış bir yerdi; ve oturduk, ve orada toplanmış kadınlara konuştuk.
14. Ve Tiyatira Kenti'nden erguvani satıcısı Lidya adlı olan ve Allah'a tapan bir kadın bizi dinledi; Rab onun yüreğini Pavlus tarafından söylenen şeylere önem vermesi için açtı.
15. Ve kendisi ile ev halkı vaftiz olunca bize yalvarıp, Beni Rab'be imanlı bilirseniz, evime gelin, orada kalın, dedi. Ve bizi zorladı.
16. Ve vaki oldu ki, biz duaya giderken, falcılık ruhuna tutsak bir kız bize rastladı, bu kız falcılık ederek efendilerine bir hayli kazanç sağlıyordu;
17. O, Pavlus'u ve bizleri izleyerek, Bu adamlar yüce Allah'ın kullarıdır, bize kurtuluş yolunu bildiriyorlar, diye bağırıyordu.
18. Ve günlerce bunu yaptı. Ama Pavlus çok kederlenerek dönüp ruha, İsa Mesih'in adıyla, onun içinden çıkmanı emrediyorum, dedi. Ve hemen o anda çıktı.
19. Ve kızın efendileri, kazanç umutlarının kesildiğini görünce Pavlus'la Silas'ı yakalayıp çarşı meydanına, yönetmenlerin önüne sürüklediler,
20. Ve onları yargıçlara getirerek, Bu adamlar Yahudi'dir, dediler, kentimizi çok karıştırıyor,
21. Biz Romalılar için benimsenmesi ve uygulanması yasal olmayan töreler öğretiyorlar.
22. Ve kalabalık hep birlikte onlara karşı saldırıya geçti; ve yargıçlar onların giysilerini yırtıp çıkartarak değnekle dövmelerini emrettiler.
23. Ve onlara çok değnek çaldıktan sonra hapse attılar, gardiyana onları sıkı güvenlik altında tutmasını emrettiler;
24. O da, böyle emir aldığından onları iç zindana atarak ayaklarını tomruğa vurdu.
25. Ve gece yarısında Pavlus'la Silas dua ediyor, ve Allah'a övgüler okuyorlardı; mahpuslar da onları dinliyordu.
26. Ve ansızın öyle şiddetli bir deprem oldu ki, hapishanenin temelleri sarsıldı; ve bir anda tüm kapılar açıldı, ve herkesin bağları çözüldü.
27. Ve uykudan uyanan gardiyan hapishanenin kapılarını açılmış görünce kılıcını çekti, ve kendini öldürecekti, çünkü mahpusların kaçtığını sanmıştı.
28. Ama Pavlus yüksek sesle, Kendine zarar etme; çünkü hepimiz buradayız, diye bağırdı.
29. O zaman o ışık istedi, ve içeri sıçradı, ve titreyerek Pavlus'la Silas'ın önünde yere kapandı,
30. Ve onları dışarı çıkarıp, Efendiler, kurtulmak için ne yapmalıyım? dedi.
31. Onlar da, Rab İsa Mesih'e iman et, dediler, ve kurtulacaksın, ev halkın da.
32. Ve ona ve evinde olan herkese Rab'bin sözünü söylediler.
33. O da gecenin o saatinde onları alıp yaralarını yıkadı; ve kendisi ve onunkilerin hepsi hemen vaftiz oldu.
34. Ve onları evine getirip önlerine sofra kurdu, ve tüm ev halkıyla birlikte Allah'a iman etmiş olarak sevinçle coşuyordu.
35. Ve gün doğunca yargıçlar çavuşları göndererek, O adamları salıverin, dediler.
36. Ve gardiyan bu sözleri Pavlus'a iletti: Yargıçlar salıverilmeniz için haber gönderdiler; onun için artık kalkın, esenlikle gidin.
37. Ama Pavlus onlara, Romalı olduğumuz halde, bizi mahkûm edilmeden herkesin önünde dövüp hapse attılar, dedi; ve şimdi bizi gizlice mi dışarıya çıkaracaklar? Öyle olmaz; ama kendileri gelsinler, ve bizi çıkarsınlar.
38. Ve çavuşlar bu sözleri yargıçlara ilettiler; ve Romalı olduklarını duyunca korktular.
39. Ve gelip onlara yalvardılar, ve onları dışarı çıkararak kentten gitmelerini rica etiler.
40. Ve onlar hapishaneden çıkıp Lidya'nın evine girdiler; ve kardeşleri görüp onları teselli ettiler, ve oradan ayrıldılar.
