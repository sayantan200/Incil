1. Ve öğrencilerin sayıca çoğaldığı o günlerde, Helenistler'den İbraniler'e karşı mırıldanma oldu, çünkü günlük hizmette onların dullarına önem verilmiyordu.
2. O zaman Onikiler, öğrenci topluluğunu yanlarına çağırıp, Allah'ın sözünü bırakıp sofralara hizmet etmemiz doğru değildir, dediler.
3. Bu nedenle, ey kardeşler, aranızdan Kutsal Ruh'la ve bilgelikle dolu, haklarında iyi tanıklık edilen yedi kişi arayın, onları bu iş için görevlendirelim.
4. Biz ise kendimizi duaya ve sözün hizmetine vereceğiz.
5. Ve bu söz tüm topluluğu hoşnut etti; ve imanla ve Kutsal Ruh'la dolu bir adam olan İstefan'ı, ve Filipus'u, ve Prohoros'u, ve Nikanor'u, ve Timon'u, ve Parmenas'ı, ve Yahudiliğe dönme Antakyalı Nikolas'ı seçtiler;
6. Bunları elçilerin önüne çıkardılar; ve dua ettikten sonra onların üzerine ellerini koydular.
7. Ve Allah'ın sözü büyüyor, ve Yeruşalim'de öğrencilerin sayısı arttıkça artıyordu; kâhinlerden oluşan büyük bir topluluk da imana itaat ediyordu.
8. Ve imanla ve kudretle dolu olan İstefan, halk arasında büyük harikalar ve mucizeler yapıyordu.
9. O zaman Libertinler havrası denen havradan, ve Kireneliler'den, ve İskenderiyeliler'den, ve Kilikya ve Asya'dan olanlardan bazı kişiler kalkıp İstefan'la tartışıyorlardı.
10. Ve aracılığıyla konuştuğu bilgeliğe ve ruha karşı koyamadılar.
11. O zaman bazı kişileri el altında ayarttılar, bunlar, Bu adamın Musa'ya ve Allah'a karşı küfür dolu sözler söylediğini duyduk, dediler.
12. Ve halkı, ve ihtiyarları, ve yazıcıları kışkırttılar, ve onun üzerine yürüdüler, ve onu yakalayıp Kurul'a götürdüler,
13. Ve yalancı tanıklar koydular, bunlar, Bu adam durmadan bu kutsal yere ve yasaya karşı sövücü sözler konuşuyor, dediler.
14. Çünkü, bu Nasıralı İsa bu yeri yıkacak, ve Musa'nın bize verdiği töreleri değiştirecek, dediğini duyduk.
15. Ve Kurul'da oturanların hepsi onun üzerine gözlerini dikerek, yüzünü bir melek yüzü gibi gördüler.
