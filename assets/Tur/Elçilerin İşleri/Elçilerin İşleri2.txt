1. Ve Pentikost günü tam geldiğinde hep birlikte bir arada bulunuyorlardı.
2. Ve ansızın gökten, güçlü bir rüzgâr esiyormuş gibi bir ses geldi, ve oturdukları tüm evi doldurdu.
3. Ve onlara ateşten imiş gibi bölünen diller göründü, ve onların her biri üzerine kondu.
4. Ve hepsi Kutsal Ruh'la doldu, ve konuşmak için Ruh'un kendilerine verdiği gibi, başka dillerle konuşmaya başladılar.
5. Ve gök altındaki her ulustan Yahudiler, dindar adamlar, Yeruşalim'de oturmaktaydı.
6. Şimdi bunun işitilmesi üzerine halk bir araya toplanıp şaşırdılar, çünkü her adam, onların kendi diliyle konuştuğunu duydu.
7. Ve hayret ve şaşkınlık içinde birbirine, Bakın, bu konuşanların hepsi Celileli değil mi? dediler;
8. Ve nasıl biz, her adam, kendi dilimizde, doğduğumuz yerin dilinde, işitiyoruz?
9. Partlar, ve Medler, ve Elamlılar, ve Mezopotamya'da, ve Yahudiye'de, ve Kapadokya'da, Pontus'ta, ve Asya'da,
10. Frikya'da, ve Pamfilya'da, Mısır'da, ve Libya'nın Kirine'ye yakın bölgelerinde yaşayanlar, ve Romalı konuklar, Yahudi ve Yahudiliği benimseyenler,
11. Giritliler ve Araplar, kendi dillerimizde onların Allah'ın büyük işlerini konuştuklarını duyuyoruz.
12. Ve hepsi hayret edip kuşkulanarak birbirlerine, Bu da ne olsa gerek? dediler.
13. Başkalarıysa, Bunlar taze şarapla dolmuşlar, diye alay ettiler.
14. Ama Petrus Onbirler'le birlikte ayağa kalkarak sesini yükseltip onlara şöyle dedi: Ey Yahuda adamları ve Yeruşalim'de yaşayan hepiniz, bu sizlerce bilinsin, ve sözlerime kulak verin.
15. Çünkü bunlar, sandığınız gibi sarhoş değiller, bakın, daha günün üçüncü saatidir.
16. Ama bu, Yoel peygamber aracılığıyla bildirilen olaydır:
17. Ve son günlerde vaki olacak ki, diyor Allah, her et beden üzerine Ruhum'dan dökeceğim; ve oğullarınızla kızlarınız peygamberlik edecekler, ve gençleriniz görümler görecekler, yaşlı adamlarınız da rüyalar görecekler;
18. Ve o günlerde gerek erkek gerek kadın, kullarım üzerine Ruhum'dan dökeceğim; ve peygamberlik edecekler;
19. Ve yukarıda gökte harikalar ve aşağıda yeryüzünde belirtiler, kan, ve ateş, ve duman buğusu göstereceğim;
20. Rab'bin büyük ve görkemli günü gelmeden önce güneş karanlığa, ay da kana dönüştürülecek;
21. Ve vaki olacak ki, her kim Rab'bin adını çağırırsa, kurtulacaktır.
22. Ey İsrail adamları, bu sözleri dinleyin; bildiğiniz gibi Nasıralı İsa, Allah'ın, kendisi aracılığıyla aranızda yaptığı mucizeler, harikalar ve belirtilerle size Allah tarafından belgelenmiş bir adamdır;
23. Allah'ın belirlenmiş amacı ve önbilgisiyle ele verilmiş olarak siz O'nu aldınız ve şerir ellerle çarmıha çakıp öldürdünüz;
24. O'nu Allah ölüm acılarını çözerek diriltti; çünkü O'nun ona tutsak kalması imkânsızdı.
25. Çünkü Davut O'nun hakkında diyor ki, Rab'bi her zaman önümde gördüm, çünkü sarsılmayayım diye O benim sağımdadır;
26. Bu nedenle yüreğim coştu, dilim de sevinçli oldu; üstelik, et bedenim umutla sakin olacak;
27. Çünkü sen canımı cehenneme terk etmeyeceksin, ve Kutsal'ını çürüklük görmeye bırakmayacaksın.
28. Yaşam yollarını bana bildirdin; didarınla beni sevinçle dolduracaksın.
29. Adamlar ve kardeşler, size büyük ata Davut'a ilişkin açıkça konuşayım, kendisi öldü ve gömüldü, mezarı da bugüne dek yanımızdadır.
30. O bir peygamber olduğundan, ve et bedene göre kendi bellerinin meyvesinden kendi tahtına oturmak için Mesih'i dirilteceğini Allah'ın kendisine bir antla söz verdiğini bildiğinden;
31. Bunu önceden görerek Mesih'in dirilişine ilişkin söyledi ki, O'nun canı cehenneme terk edilmedi, et bedeni de çürüme görmedi.
32. Allah bu İsa'yı diriltti, biz hepimiz bunun tanıklarıyız.
33. O, Allah'ın sağ eliyle yüceltilmiş, ve Baba'dan Kutsal Ruh vaadini almış, sizin şimdi bu gördüğünüzü ve işittiğinizi döktü.
34. Çünkü Davut göklere çıkmadı; ama kendisi şöyle diyor: Rab Rabbim'e dedi ki,
35. Ben senin düşmanlarını ayaklarının basamağı edinceye dek, sağımda otur.
36. Bu nedenle, tüm İsrail evi kesinlikle bilsin ki Allah, sizin çarmıha gerdiğiniz bu İsa'yı hem Rab hem Mesih yapmıştır.
37. Şimdi bunu duyduklarında yürekleri iğnelenip Petrus'a ve öbür elçilere, Adamlar ve kardeşler, ne yapalım? dediler.
38. O zaman Petrus onlara, Tövbe edin, dedi, ve her biriniz günahlarınızın bağışlanması için İsa Mesih'in adıyla vaftiz olsun, ve Kutsal Ruh armağanını alacaksınız.
39. Çünkü vaat size, ve çocuklarınıza, ve uzakta olanların hepsine, yani Allah'ımız Rab kaç kişi çağıracaksa.
40. Ve başka birçok sözlerle tanıklık ve öğüt verip, Kendinizi bu eğri kuşaktan kurtarın, dedi.
41. O zaman onun sözünü can ve dilden kabul edenler vaftiz oldu; ve o gün yaklaşık üç bin can onlara katıldı.
42. Ve elçilerin öğretisinde ve paydaşlığında, ve ekmek kırmakta, ve dualarda sürekli bağlılıkla devam ediyorlardı.
43. Ve her canı bir korku sarmıştı; ve elçilerin aracılığıyla birçok harikalar ve belirtiler yapılıyordu.
44. Ve inananların hepsi bir arada bulunup tüm şeyleri ortaklaşa kullanıyorlardı.
45. Ve mallarını ve mülklerini satıp onları tüm insanlara, her adamın ihtiyacına göre, dağıtıyorlardı.
46. Ve onlar, her gün gönül birliğiyle tapınakta devam ediyor, ve evden eve ekmek kırıyor, sevinçle ve yürek sadeliğiyle yemek yiyor,
47. Allah'ı övüyor, ve tüm halk önünde lütuf buluyorlardı. Rab de her gün kurtulanları kiliseye katıyordu.
