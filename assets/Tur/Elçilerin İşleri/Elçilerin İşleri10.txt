1. Sezariye'de Kornelyus adında bir adam vardı, İtalyan taburu denilen taburun yüzbaşısıydı,
2. Dindar, ve tüm eviyle birlikte Allah'tan korkan bir adamdı, halka bol bağışta bulunur, ve Allah'a her zaman dua ederdi.
3. Günün dokuzuncu saati sularında, bir görümde Allah'ın bir meleğinin kendisine, Ey Kornelyus, diyerek yanına girdiğini açıkça gördü.
4. Ve ona gözlerini dikince, korktu, ve, Ne var ya Rab? dedi. O da ona, Duaların ve sadakaların anılma için Allah'ın önüne ulaştı, dedi.
5. Ve şimdi Yafa'ya adamlar gönder, ve öbür adı Petrus olan Simon adlı birini çağır;
6. O, evi deniz kıyısında bulunan Simon adlı bir dericinin yanında kalıyor; ne yapman gerektiğini sana söyleyecek.
7. Ve kendisine konuşan melek gidince, Kornelyus uşaklarından ikisini ve her zaman yanında duranlardan dindar bir askeri çağırdı;
8. Ve kendilerine tüm bu şeyleri anlattıktan sonra onları Yafa'ya gönderdi.
9. Ertesi gün onlar yolda gidip kente yaklaşırken, altıncı saat sularında Petrus dua etmek için dama çıktı.
10. Ve pek acıkıp yemek istedi; ve yemek hazırlanırken üstüne dalınç geldi,
11. Ve göğün açıldığını ve büyük bir çarşafa benzer bir kabın dört köşesinden bağlı olarak yeryüzüne, kendine doğru indirildiğini gördü;
12. İçinde yeryüzünün her türlü dört ayaklı hayvanları, ve yabanıl hayvanlar, ve sürüngenler, ve hava kuşları vardı.
13. Ve ona bir ses geldi: Kalk, Petrus; kes, ve ye.
14. Ama Petrus, Olmaz, ya Rab, dedi; çünkü ben hiçbir zaman sıradan ya da kirli bir şey yemedim.
15. Ve ses tekrar ikinci kez ona konuştu: Allah'ın temiz kıldığı şeylere sen sıradan deme.
16. Bu, üç kez yapıldı; ve kap yine göğe alındı.
17. Şimdi Petrus gördüğü görümün ne anlama gelebileceğini düşünüp taşınırken, işte, Kornelyus tarafından gönderilen adamlar Simon'un evini soruşturarak kapının önünde durdular,
18. Ve seslenerek, Petrus adıyla bilinen Simon burada mı kalıyor? diye sordular.
19. Petrus görümü düşünürken Ruh ona, Bak, üç kişi seni arıyor, dedi.
20. Bunun için kalk, ve aşağı in, ve hiç çekinmeden onlarla git; çünkü onları ben gönderdim.
21. O zaman Petrus, Kornelyus tarafından kendine gönderilen adamların yanına inip, İşte aradığınız kişi benim, gelişinizin sebebi ne? dedi.
22. Onlar da, Adil bir adam olan, Allah'tan korkan, tüm Yahudi ulusunca hakkında iyi konuşulan yüzbaşı Kornelyus, seni evine çağırıp senden sözleri duyması için, Allah tarafından kutsal bir meleğin aracılığıyla uyarıldı, dediler.
23. O zaman onları içeri çağırıp konuk etti. Ve ertesi gün Petrus onlarla birlikte yola çıktı, Yafa'daki kardeşlerden bazıları da ona katıldı.
24. Ve ertesi gün Sezariye'ye girdiler. Kornelyus da akraba ve yakın dostlarını çağırmış onları bekliyordu.
25. Ve Petrus içeriye girerken onu Kornelyus karşıladı, ve ayaklarına düşüp ona tapındı.
26. Ama Petrus onu ayağa kaldırıp, Kalk, ben de insanım, dedi.
27. Ve onunla konuşarak içeri girdi, ve birçok kişinin toplanmış olduğunu gördü.
28. Ve onlarla dedi ki, Siz bilirsiniz ki, Yahudi olan bir adamın başka bir ulustan biriyle ilişkide bulunması ya da yanına gelmesi yasal bir şey değildir; oysa Allah bana, hiçbir adama sıradan ya da kirli dememem gerektiğini göstermiştir.
29. Bu nedenle çağrıldığım zaman hiç direnmeden size geldim; bunun için soruyorum, beni ne amaçla çağırttınız?
30. Kornelyus da, Dört gün önce bu saate kadar oruçluydum, dedi; ve dokuzuncu saatte evimde dua ediyordum, ve, işte, önümde parlak giysili bir adam durup,
31. Kornelyus, dedi, duan duyuldu ve sadakaların Allah'ın gözü önünde anıldı.
32. Bunun için Yafa'ya gönder, ve öbür adı Petrus olan Simon'u buraya çağır; kendisi deniz kıyısında derici Simon'un evinde kalıyor; o gelince sana konuşacaktır.
33. Bunun üzerine hemen sana gönderdim; sen de geldiğine iyi ettin. Şimdi hepimiz burada, Allah tarafından sana buyurulan tüm şeyleri dinlemek üzere Allah'ın önünde hazır bulunuyoruz.
34. O zaman Petrus ağzını açıp dedi ki, Gerçekten anlıyorum ki, Allah şahıslara bakmıyor;
35. Ama her ulusun içinde kendisinden korkan ve doğruluk işleyen kişi O'nun indinde kabul edilir.
36. Allah'ın İsa Mesih (O herkesin Rabbi'dir) aracılığıyla esenliği vaaz ederek İsrail çocuklarına gönderdiği sözü,
37. Yahya'nın vaaz ettiği vaftizden sonra Celile'den başlayarak tüm Yahudiye'ye yayılan sözü siz biliyorsunuz diyorum;
38. Nasıl ki Allah Nasıralı İsa'yı Kutsal Ruh'la ve kudretle meshetti; O iyilik yaparak ve iblisin baskısı altında olanların hepsine şifa vererek her yeri dolaştı, çünkü Allah O'nunla birlikteydi.
39. Ve bizler hem Yahudiler'in ülkesinde hem de Yeruşalim' de O'nun yaptığı şeylerin hepsine tanık olduk; O'nu öldürdüler ve ağaca astılar;
40. Allah O'nu üçüncü gün diriltti, ve açıkça görünmesini sağladı;
41. Halkın tümüne değil de, Allah'ın önceden seçmiş olduğu tanıklara, ölüler arasından dirilmesinden sonra kendisiyle birlikte yiyip içen bizlere.
42. Ve Allah tarafından dirilerle ölülerin Yargıcı olarak atanan kişinin kendisi olduğunu halka vaaz edip tanıklık etmemizi emretti.
43. Peygamberlerin hepsi O'na tanıklık ediyorlar, şöyle ki, O'na her kim iman ederse, O'nun adıyla günahların bağışlanmasını alacak.
44. Petrus daha bu sözleri söylerken, sözü duyan herkesin üzerine Kutsal Ruh düştü.
45. Ve sünnetlilikten olan inanlılar, Petrus'la birlikte kaç kişi gelmişse, şaşkına döndüler, çünkü Kutsal Ruh armağanı Centiller'e de döküldü.
46. Zira onların	dillerle	konuştuklarını ve Allah'a yücelttiklerini duyuyorlardı. O zaman Petrus cevap verdi:
47. Bizim gibi Kutsal Ruh'u alan bunların vaftiz olmaması için bir adam suyu yasak edebilir mi?
48. Ve onların Rab'bin adıyla vaftiz olmalarını emretti. O zaman onlar ona, birkaç gün yanlarında kalması için yalvardılar.
