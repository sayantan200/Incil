1. Şimdi Amfipolis ve Apolonya'dan geçerek Selanik'e geldiler, burada Yahudiler'in bir havrası vardı;
2. Ve Pavlus, her zamanki gibi onların yanına girdi, ve üç Şabat günü Yazılar üzerinde kendileriyle tartıştı,
3. Mesih'in elem çekmesinin ve ölüler arasından dirilmesinin gerekli olduğunu açıklayıp ileri sürüyordu; size vaaz ettiğim bu İsa, Mesih'tir, diyordu.
4. Ve onlardan bazıları, ve dindar Yunanlılar'dan büyük bir topluluk, ve ileri gelen kadınların da birçoğu iman ederek Pavlus'la Silas'a katıldılar.
5. Ama inanmayan Yahudiler bunu kıskanarak çarşı halkından bazı kötü adamları kendilerine çekip bir kalabalık topladılar, ve kentte kargaşalık çıkardılar, ve Yason'un evine saldırdılar, ve onları dışarıya, halkın önüne çıkarmak istiyorlardı.
6. Ve onları bulmayınca, Yason'la bazı kardeşleri kentin yöneticilerinin önüne sürükleyip, Dünyayı altüst eden bu adamlar buraya da geldiler;
7. Yason da onları kabul etti; ve bunların hepsi, İsa adında başka bir kral olduğunu söyleyerek Sezar'ın yasalarına karşı geliyorlar, diye bağırıyorlardı.
8. Ve bu şeyleri işitince halkı ve kentin yöneticilerini telaşa düşürdüler.
9. Ve Yason'la öbürlerinden kefalet aldıktan sonra onları serbest bıraktılar.
10. Kardeşler de	geceleyin	Pavlus'la	Silas'ı hemen Veriya'ya gönderdiler; onlar oraya varınca Yahudiler'in havrasına gittiler.
11. Bunlar Selanik'tekilerden daha soylu idiler, sözü can ve gönülden kabul ettiler, bu şeyler böyle midir diye her gün Yazılar'ı araştırdılar.
12. Böylece aralarından birçoğu, ve çok sayıda saygın Yunanlı kadın ve erkek iman etti.
13. Ama Selanikli Yahudiler, Allah sözünün Pavlus tarafından Veriya'da da vaaz edildiğini öğrenince oraya da gelip halkı karıştırdılar.
14. Ve o zaman kardeşler Pavlus'u denize doğru gitmek üzere hemen yolladılar; ama Silas'la Timoteos orada kaldı.
15. Ve Pavlus'la birlikte gidenler onu Atina'ya kadar götürdüler; ve bir an önce yanına gelsinler diye Silas'la Timoteos için emir alarak oradan ayrıldılar.
16. Şimdi Pavlus onları Atina'da beklerken, kentin tamamen putperestliğine verildiğini görünce, içinde ruhu hiddetlendi.
17. Bu nedenle, havrada Yahudiler'le ve dindar şahıslarla, çarşıda da her gün karşılaştığı kişilerle tartışıyordu.
18. O zaman Epikürcü ve Stoacı bazı filozoflar onunla karşı karşıya geldiler. Ve bazıları, Bu lafebesi ne demek istiyor? dediler, başkaları ise, Yabancı ilahların haberciliğini yapan biri olsa gerek, dediler; çünkü onlara İsa'yı ve dirilişi vaaz etti.
19. Ve kendisini tutup Ariopagos'a getirdiler, Yaydığın bu yeni öğretinin ne olduğunu öğrenebilir miyiz? dediler;
20. Çünkü sen bizim kulaklarımıza bazı yabancı şeyler getiriyorsun; bunun için bu şeylerin ne demek olduğunu bilmek isteriz.
21. (Çünkü tüm Atinalılar ve orada bulunan yabancılar, yeni bir şey anlatmaktan ya da dinlemekten başka şeyle vakitlerini geçirmezlerdi.)
22. O zaman Pavlus, Mars Tepesi'nin orta yerinde durup, Ey Atinalılar, dedi, sizin her bakımdan çok dindar olduğunuzu görüyorum.
23. Çünkü ben çevrede dolaşıp tapındıklarınıza bakarken üzerinde, BİLİNMEYEN ALLAH'A, diye yazılmış bir sunak buldum. Sizin bilmeden tapındığınız bu Allah'ı ben size bildiriyorum.
24. Dünyayı ve içinde bulunan tüm şeyleri yapan Allah, göğün ve yerin Rabbi olduğundan, elle yapılmış tapınaklarda oturmaz;
25. Herkese yaşam, ve soluk, ve tüm şeyleri veren kendisi olduğuna göre, bir şeye ihtiyacı varmış gibi, O'na insan elleriyle de tapınılmaz;
26. Ve yeryüzünün her yanında yaşamaları için insanların tüm uluslarını bir kandan yaptı, ve önceden belirli olan vakitleri ve yaşayacak sınırlarını saptadı;
27. Öyle ki, Rab'bi arasınlar ve el yordamıyla da olsa O'nu bulabilsinler, aslında O hiçbirimizden uzak değildir.
28. Çünkü O'nda yaşıyoruz, ve hareket ediyoruz, ve varız; sizin ozanlarınızdan bazılarının da dediği gibi; Çünkü biz de O'nun soyuyuz.
29. Allah'ın soyu olduğumuza göre, Uluhiyet'in, insan sanatı ve düşüncesiyle işlenmiş altına, gümüşe ya da taşa benzediğini düşünmemeliyiz.
30. Ve bu türden bilgisizlik dönemlerini Allah görmezlikten geldi; ama şimdi her yerde tüm insanların tövbe etmesini emrediyor;
31. Çünkü dünyayı, atadığı adam aracılığıyla adaletle yargılayacağı günü saptadı; O'nu ölüler arasından diriltmekle bunun güvencesini tüm insanlara verdi.
32. Ve ölülerin dirilmesi sorunu duyunca kimi alay etti, kimi de, Bu konuda seni bir daha dinlemek isteriz, dedi.
33. Böylece Pavlus aralarından çıkıp gitti.
34. Ama bazı adamlar ona katılıp iman ettiler; bunların arasında Ariopagoslu Diyonisyos, Damaris adlı bir kadın, ve onlarla birlikte başkaları da vardı.
