1. Ve Yahudiye'den inen bazı adamlar kardeşlere, Siz Musa'nın töresi uyarınca sünnet olmadıkça kurtulamazsınız, diye öğretiyorlardı.
2. Pavlus'la Barnabas onlarla bir hayli çekişip tartıştılar, sonunda Pavlus'la Barnabas'ın ve içlerinden diğer bazılarının bu soru için Yeruşalim'e, elçilerle ihtiyarların yanına çıkmalarını kararlaştırdılar.
3. Ve kilise tarafından yola geçirildikten sonra Centiller'in imana geldiğini anlatarak Fenike ve Samiriye'den geçtiler; ve tüm kardeşlere büyük sevinç verdiler.
4. Ve Yeruşalim'e geldiklerinde kilise, ve elçiler ve ihtiyarlar tarafından kabul edildiler, ve Allah'ın kendileriyle yapmış olduğu tüm şeyleri anlattılar.
5. Ama Ferisi mezhebinden iman etmiş bazı kişiler kalkıp, Onları sünnet etmek ve Musa'nın yasasını tutmalarını emretmek gerektir, dediler.
6. Ve elçilerle ihtiyarlar bu konuyu görüşmek için toplandılar.
7. Ve uzunca bir tartışmadan sonra Petrus ayağa kalkıp onlara, Adamlar ve kardeşler, dedi, Centiller İncil sözünü benim ağzımdan duyup iman etsinler diye Allah'ın uzun zaman önce aramızdan beni seçtiğini biliyorsunuz.
8. Ve yürekleri bilen Allah, bize verdiği gibi onlara da Kutsal Ruh'u vererek onlara tanıklık etti;
9. Ve onlarla bizim aramızda hiçbir ayrım yapmadı, yüreklerini imanla arındırdı.
10. Öyleyse, ne bizim ne de atalarımızın taşıyabildiği bir boyunduruğu öğrencilerin boynuna koyarak şimdi neden Allah'ı deniyorsunuz?
11. Ama onlar gibi biz de Rab İsa Mesih'in inayetiyle kurtulacağımıza inanıyoruz.
12. O zaman tüm topluluk sustu, ve Centiller arasında Allah'ın kendileri aracılığıyla yaptığı mucizeler ve harikaları anlatan Barnabas'la Pavlus'u dinlediler.
13. Ve onlar susunca Yakup cevap verip, Adamlar ve kardeşler, beni dinleyin, dedi;
14. Simeon Allah'ın Centiller'den kendi adına bir halk almak için onları önce nasıl ziyaret ettiğini anlattı.
15. Peygamberlerin sözleri de buna uygun geliyor; yazılmış olduğu gibi:
16. Bundan sonra ben geri dönüp Davut'un yıkılmış çadırını yeniden kuracağım; ve onun yıkıntılarını yeniden kuracağım, ve onu ayağa kaldıracağım;
17. Öyle ki, geriye kalan insanlarla adımla anılan tüm Centiller Rab'bi arasınlar, bütün bu şeyleri yapan Rab diyor.
18. Kendi işlerinin tümü dünyanın başlangıcından beri Allah'a malumdur.
19. Bu nedenle yargım şu ki, Centiller'den Allah'a dönenleri tedirgin etmeyelim;
20. Ancak putlar kirliliklerinden, ve fuhuştan, ve boğulmuş şeylerden, ve kandan sakınmaları için onlara yazalım.
21. Çünkü eski zamanlardan beri Musa'nın her kentte kendini bildirenleri vardır, her Şabat günü havralarda okunmaktadır.
22. Bundan sonra, tüm kilise ile elçilere ve ihtiyarlara kendi aralarından seçtikleri adamları Pavlus ve Barnabas'la birlikte Antakya'ya göndermek yerinde göründü; kardeşler arasında ön sırada gelenlerden Barsabas denilen Yahuda ile Silas'ı seçtiler;
23. Ve onların eliyle şu şekilde mektup yazdılar: Elçiler ve ihtiyarlar ve kardeşler, Centiller'den olup Antakya ve Suriye ve Kilikya'da bulunan kardeşlere selam ederler;
24. Bizden çıkmış olan bazı kişilerin, sözlerle sizi tedirgin edip, Sünnet olup yasayı tutmanız gerek, diyerek canlarınızı yıktığını duyduk; biz onlara öyle bir emir vermedik;
25. Bu nedenle gönül birliğiyle bir araya gelip seçtiğimiz adamları sevgili kardeşimiz Barnabas ve Pavlus'la birlikte göndermeyi uygun gördük;
26. Bunlar Rabbimiz İsa Mesih'in adı uğruna hayatlarını gözden çıkarmış adamlardır.
27. Bunun için Yahuda ile Silas'ı gönderdik, onlar size aynı şeyleri ağızdan bildirecektir.
28. Çünkü Kutsal Ruh ve bizler, gerekli olan şu şeylerden daha ağır bir yükü size yüklememeyi uygun gördük:
29. Putlara sunulan yiyeceklerden, ve kandan, ve boğulmuş olan şeylerden, ve fuhuştan sakınasınız; kendinizi bunlara karşı savunursanız, iyi edersiniz. Esen kalın.
30. Onlar böylece yola çıkarılıp Antakya'ya geldiler; ve topluluğu bir araya getirerek mektubu verdiler;
31. Onlar da bunu okuyunca, teselliden ötürü sevindiler.
32. Ve Yahuda ile Silas, kendileri de peygamber olduklarından, birçok sözlerle kardeşleri teşvik edip desteklediler.
33. Ve bir süre orada kaldıktan sonra, elçilerin yanına dönmek üzere kardeşler tarafından esenlikle yolcu edildiler.
34. Ama Silas'a orada kalmak iyi göründü.
35. Pavlus'la Barnabas da Antakya'da kaldılar, diğer birçoklarıyla birlikte öğretip Rab'bin sözünü vaaz ettiler.
36. Ve birkaç gün sonra Pavlus Barnabas'a, Rab'bin sözünü vaaz ettiğimiz tüm kentlere dönüp kardeşleri ziyaret edelim, ve nasıl olduklarını görelim, dedi.
37. Ve Barnabas, Markos denilen Yuhanna'yı da beraberlerinde almak istedi.
38. Ama Pavlus, Pamfilya'da kendilerinden ayrılıp birlikte işe gitmemiş olan adamı yanlarına almayı uygun görmedi.
39. Ve aralarında öylesine keskin bir çekişme doğdu ki, birbirlerinden ayrıldılar; ve böylece Barnabas Markos'u alıp Kıbrıs'a yelken açtı;
40. Pavlus da Silas'ı seçti, ve kardeşlerce Rab'bin inayetine emanet edildikten sonra yola çıktı.
41. Ve Suriye ve Kilikya'yı dolaşarak kiliseleri pekiştirdi.
