1. Ve gürültü son bulunca Pavlus öğrencileri yanına çağırıp onları kucakladı, ve Makedonya'ya gitmek üzere yola çıktı.
2. Ve o yöreleri dolaşarak onlara öğüt verici birçok söz söyledikten sonra Yunanistan'a geldi,
3. Ve orada üç ay kaldı. Ve Suriye'ye denizden gitmek üzereyken Yahudiler'in kendisine karşı bir düzen kurması nedeniyle Makedonya üzerinden geri dönmeye karar verdi.
4. Ve Veriyalı Sopater, ve Selanikliler'den Aristarkus ile Sekundus, ve Derbeli Gayus, ve Timoteos, ve Asyalı Tihikus ile Trofimos Asya'ya kadar ona yoldaşlık ettiler.
5. Bunlar önden gidip bizi Troas'ta beklediler.
6. Biz de mayasız ekmek günlerinden sonra Filipi'den denize açılıp beş günde Troas'a vararak onlara yeriştik; orada yedi gün kaldık.
7. Ve haftanın ilk gününde öğrencileri ekmek kırmak için toplandıklarında Pavlus onlara vaaz etti, ertesi gün ayrılacaktı; ve sözünü gece yarısına dek uzattı.
8. Ve toplandıkları yukarı odada birçok ışık vardı.
9. Ve Eftikus adlı bir genç adam pencerede oturup derin uykuya daldı; ve Pavlus vaazı uzattıkça, o uykusunda çöküp üçüncü kattan aşağı düştü, ve yerden ölü olarak kaldırıldı.
10. Ve Pavlus aşağı indi, ve üzerine düşüp onu kucakladı, Telaşlanmayın, çünkü hayatı kendisindedir, dedi.
11. Yine yukarı çıkıp ekmek kırdı ve yemek yedi, ve gün doğuncaya dek uzun uzun konuştu, böylece ayrıldı.
12. Ve genç adamı diri olarak getirip çok teselli buldular.
13. Biz de önden gemiye binip Asos'a açıldık, oradan Pavlus'u almayı amaçladık; kendisi yayan gitmek istediği için bunu böyle düzenlemişti.
14. Ve bizi Asos'ta karşılayınca onu gemiye alıp Midilli'ye geldik.
15. Ve oradan yelken açarak ertesi gün Kios'un karşısına geldik; ve daha sonraki gün Samos'a yetiştik; ve Trogelium'a uğradık; ve bir gün sonra Miletos'a vardık.
16. Çünkü Pavlus Asya'da vakit geçirmemek için Efes'e uğramamaya karar vermişti; çünkü mümkün olursa, Pentikost günü Yeruşalim'de bulunmak için acele ediyordu.
17. Ve Miletos'tan Efes'e haber salıp kilisenin ihtiyarlarını çağırdı.
18. Ve yanına geldikleri zaman onlara dedi ki, Asya bölgesine vardığım ilk günden beri, tüm vakit sizin yanınızda nasıl bulunduğumu biliyorsunuz,
19. Tam bir alçakgönüllülükle, çok gözyaşlarıyla ve Yahudiler'in düzenleri nedeniyle karşılaştığım denenmeleriyle Rab'be hizmet ettim;
20. Ve sizlere yararlı olan şeylerin hiçbirini bildirmekten, gerek açıkta gerek evden eve dolaşarak size öğretmekten çekinmedim,
21. Hem Yahudiler'e hem de Yunanlılar'a tanıklıkta bulundum: Allah'a doğru tövbe ve Rabbimiz İsa Mesih'e doğru iman.
22. Ve şimdi, işte, ruhta bağlanmış olarak Yeruşalim'e gidiyorum, orada başıma neler geleceğini bilmiyorum;
23. Ancak Kutsal Ruh her kentte tanıklıkta bulunarak, beni bağlar ve sıkıntıların beklediğini bildiriyor.
24. Ama bu şeylerin hiçbirini kayırmam, ne de hayatımı kendime değerli tutuyorum, öyle ki, yarışımı ve Rab İsa'dan aldığım hizmeti, Allah'ın inayetinin İncil'ine tanıklık etme hizmetini sevinçle tamamlayayım.
25. Ve şimdi, İşte, aranızda dolaşıp Allah'ın Krallığı'nı vaaz ettiğim sizlerden hiçbirinin yüzümü bir daha görmeyeceğini biliyorum.
26. Bu yüzden bugün size tanıklık ediyorum ki, tüm insanların kanından temizim.
27. Çünkü Allah'ın tüm isteğini size bildirmekten çekinmedim.
28. Kendinize ve Allah'ın kendi kanıyla satın aldığı kiliseyi gütmek için Kutsal Ruh'un sizi gözetici olarak görevlendirdiği tüm sürüye dikkat edin.
29. Çünkü bilirim ki, ben gittikten sonra aranıza sürüyü esirgemeyen yırtıcı kurtlar girecek.
30. Hatta öğrencileri kendi artlarına çekmek için sizin aranızdan da sapık şeyler söyleyen adamlar çıkacak.
31. Bunun için uyanık olun, üç yıl boyunca gece gündüz gözyaşları dökerek her birinizi uyarmaktan vazgeçmediğimi hatırlayın.
32. Ve şimdi, ey kardeşler, sizi Allah'a ve onun inayetinin sözüne bırakıyorum, o sizi geliştirecek ve size kutsal kılınmış olanların tümü arasında mirası verecek güçtedir.
33. Ben hiçbir adamın gümüşüne, ya altınına, ya da giysisine göz dikmedim.
34. Evet, siz kendiniz bilirsiniz ki, kendi ihtiyaçlarıma ve benimle birlikte olanlara bu eller hizmet etti.
35. Size her şeyi, nasıl ki böyle emek vererek zayıflara yardım etmenizi ve, Vermek almaktan daha büyük mutluluktur, diyen Rab İsa'nın sözünü hatırlamanız gerektiğini gösterdim.
36. Ve bunları söyledikten sonra diz çöküp onların hepsiyle birlikte dua etti.
37. Ve hepsi acı acı ağlayarak Pavlus'un boynuna sarıldılar, ve onu öptüler,
38. Özellikle, yüzünü bir daha görmeyecekler diye söylediği sözlerden ötürü derin üzüntü duydular. Ve onu gemiye kadar geçirdiler.
