EFRAİM titreyerek konuşunca İsrail'de kendisini yükseltmişti; ama Baal'da suç işleyince öldü.
2 Ve şimdi git gide günahı artırıyorlar, ve gümüşlerinden kendilerine dökme suretler, ve kendi anlayışlarına göre put-lar yaptılar, hepsi işçilerin işidir; onlar hakkında diyorlar ki, Kurban kesenler buzağıları öpsünler.
3 Bu yüzden sabah bulutu gibi, ve uçup giden erken çiy gibi, harman yerinden kasırgayla sürülen saman ufağı gibi, ve bacadan tüten duman gibi olacaklar.
4 Ama Mısır ülkesinden senin Allahın RAB benim; ve benden başka ilah tanı-mayacaksın, çünkü benden başka kurtarıcı yoktur.
5 Ben seni çölde, kuraklıklar diyarında bildim.
6 Otlaklarına göre, böyle doydular; doydular, ve onların yüreği yükseldi; bu yüzden beni unuttular.
7 Bunun için ben onlara bir aslan gibi olacağım; pars gibi yolun yanında onları gözedeceğim;
8 Yavrularından edilmiş dişi ayı gibi onların karşısına çıkacağım, ve yürek-lerinin zarını yırtacağım; ve bir aslan gibi onları orada yiyip bitireceğim; kırın cana-varı onları parçalayacak.
9 Ey İsrail, kendini helak ettin, ama yardımın bendedir.
10 Kralın ben olacağım; başkası nerede ki, seni tüm şehirlerinde kurtarsın? ve hakimlerin nerede? onlar hakkında, Bana bir kral ve reisler ver, demiştin.
11 Öfkemde sana kral verdim, ve gazabımda onu aldım. 12 Efraim'in fesadı sarılmış, günahı saklanmıştır.
13 Onun üzerine doğuran kadının elem-leri gelecek; o akılsız oğuldur; çünkü doğum yerinde çok durmaması lazım.
14 Mezarın kudretinden onları fidyeyle kurtaracağım; onları ölümden halas edeceğim; ey ölüm, ben senin vebaların olacağım; ey mezar; ben senin yıkımın olacağım; pişmanlık gözlerimden saklanacak.
15 Kardeşleri arasında kendisi verimli olsa da, doğu rüzgârı gelecek, çölden RAB'bin rüzgârı çıkacak; ve onun kay-nağı kuruyacak, ve pınarının suyu kesilecek; tüm güzel kapların hazinesini çapul edecek.
16 Samiriye harap olacak, çünkü Allahı'na karşı isyan etti; kılıçla düşe-cekler; yavruları yere çarpılıp parçala-nacak, ve gebe kadınlarının karnı yarılacak.
