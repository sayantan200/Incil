YAHUDA kralları Uzziya, Yotam, Ahaz, ve Hizkiya'nın günlerinde, ve İsrail Kralı Yoaş oğlu Yeroboam'ın günlerinde Beeri oğlu Hoşea'ya gelen RAB'bin sözü.
2 RAB'bin Hoşea aracılığıyla olan sözünün başlangıcıdır. Ve RAB Hoşea'ya dedi ki, Git, kendine fahişeliklerden bir karı ve fahişeliklerden çocuklar al; çünkü ülke RAB'bin ardından saparak büyük fahişelik etti.
3 Böylece gitti ve Diblaim'in kızı Gomer'i aldı; o hamile kalıp ona bir oğul doğurdu.
4 Ve RAB ona, Adını Yizreel koy, dedi; çünkü çok geçmeden Yizreel kanının öcünü Yehu evinden alacağım, ve İsrail evi krallığının sonunu getireceğim.
5 Ve o günde vaki olacak ki, Yizreel Vadisi'nde İsrail'in yayını kıracağım.
6 Ve yine hamile kaldı, ve bir kız doğurdu. Ve Allah ona, Adını Lo-ruhama koy, dedi; çünkü artık İsrail evine merhamet etmeyeceğim; ama onları tamamen kaldıracağım.
7 Ama Yahuda evine merhamet edeceğim, ve onların Allahı RAB'bin aracılığıyla kendilerini kurtaracağım, ve onları yayla, ve kılıçla, ve savaşla, ve atlarla, ve atlılarla kurtarmayacağım.
8 Şimdi kadın Lo-ruhama'yı sütten ke-since hamile kaldı, ve bir oğul doğurdu.
9 O zaman Allah, Adını Lo-ammi koy, dedi; çünkü siz benim halkım değilsiniz, ben de sizin Allahınız olmayacağım.
10 Yine de İsrail çocuklarının sayısı ölçülemeyen ve sayılamayan deniz kumu gibi olacak, ve vaki olacak ki, onlara, Siz benim halkım değilsiniz, denildiği yerde kendilerine, Yaşayan Allah'ın oğullarısınız, denilecek.
11 O zaman Yahuda çocuklarıyla İsrail çocukları bir araya toplanacak, ve kendilerine tek baş koyacaklar, ve ülkeden çıkacaklar; çünkü Yizreel günü büyük olacak.
