BEN İsrail'e şifa vermek üzereyken, Efraim'in fesadı, ve Samiriye'nin şerri o zaman meydana çıktı; çünkü sahtelik ediyorlar, ve içeri hırsız giriyor, ve dışarda haydut çeteleri soyuyor.
2 Ve yüreklerinde düşünmüyorlar ki, ben onların tüm şerrini hatırlıyorum; şimdi kendi işleri onların çevresini sardı; yüzümün önündeler.
3 Kralı şerleriyle, reisleri de yalanlarıyla sevindiriyorlar.
4 Hepsi zina edici; hamuru yoğurduğu vakitten mayası gelinceye kadar ateşi karıştırmaktan el çeken ekmekçinin kızdırdığı fırın gibidirler.
5 Kralımızın gününde reisler onu şarap tulumlarıyla hasta ettiler; o da alaycılarla beraber elini uzattı.
6 Çünkü pusuda yatarken, yüreklerini fırın gibi hazırladılar; onların ekmekçisi tüm gece uyur; o sabahleyin alevli ateş gibi yanar.
7 Hepsi fırın gibi kızgındır, ve hakimlerini yiyip bitirdiler; tüm kralları düştü; onların arasında bana seslenen yok.
8 Efraim halklarla karışıyor; Efraim çevrilmemiş pidedir.
9 Onun kuvvetini yabancılar yedi, ve o bunu bilmiyor; saçına da ak düştü, yine de o bilmiyor.
10 Ve İsrail'in gururu yüzüne tanıklık ediyor; bütün bununla beraber, Allahları RAB'be dönmüyorlar, ve onu aramı-yorlar.
11 Efraim de bön, akılsız bir güvercin gibidir; Mısır'a sesleniyorlar, Asur'a gidi-yorlar.
12 Gidecekleri zaman üzerlerine ağımı sereceğim; göğün kuşları gibi onları indireceğim; onların topluluğu duyduğu gibi kendilerini tedip edeceğim.
13 Vay onların haline! çünkü benden kaçtılar; Yıkım onlara! çünkü bana baş-kaldırdılar; Ben onları halas ettimse de, bana karşı yalanlar söylediler.
14 Ve yatakları üzerinde uludukları zaman bana yürekleriyle feryat etmediler; tahıl ve şarap için toplanıyor, ve bana karşı asi oluyorlar.
15 Ben onların pazılarını terbiye ettiğim ve güçlendirdiğim halde bana düzen kuruyorlar.
16 Dönüyorlar, ama en Yüce'ye değil; aldatıcı yay gibidirler; dillerinin kudur-masından ötürü reisleri kılıçla düşecekler; Mısır ülkesinde onları gülünç edecek budur.
