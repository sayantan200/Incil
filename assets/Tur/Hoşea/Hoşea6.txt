GELİN, ve RAB'be dönelim; çünkü o parçaladı, ve bize o şifa verecek; o vurdu, ve bizi o saracak.
2 İki gün sonra bizi diriltecek; üçüncü günde bizi ayağa kaldıracak, ve onun önünde yaşayacağız.
3 O zaman bileceğiz, eğer RAB'bi bilme-nin ardına düşersek; onun çıkması tan gibi hazırlanmıştır; ve bize yağmur gibi, yeryüzüne son ve ilk yağmur gibi gelecektir.
4 Ey Efraim, sana ne yapayım? Ey Yahuda, sana ne yapayım? çünkü iyiliğiniz sabah bulutu gibi, ve erken çiy gibi gider.
5 Bundan ötürü onları peygamberler ara-cılığıya kazıdım; onları ağzımın sözleriyle öldürdüm; ve senin hükümlerin dışarı çıkan ışık gibidir.
6 Çünkü ben kurban değil, merhamet istedim; ve yakmalık sunulardan daha çok Allah bilgisi.
7 Ama onlar insanlar gibi antlaşmadan öte geçtiler; orada bana hainlik ettiler.
8 Gilead fesat işleyenlerin şehridir; ve kan izleriyle doludur.
9 Ve haydut çeteleri adam bekledikleri gibi, böylece kâhinler takımı onayla yolda adam öldürüyorlar; çünkü onlar hayasızlık ederler.
10 İsrail evinde korkunç bir şey gördüm; Efraim'in fahişeliği oradadır, İsrail kirlendi.
11 Ey Yahuda, halkımın sürgünlerini geri getirdiğim zaman, senin için de bir hasat günü koydu.
