1. Mesih İsa'da olan yaşam vaadine göre, Allah'ın isteğiyle, İsa Mesih'in elçisi Pavlus,
2. Sevgili oğlum Timoteos'a: Baba Allah'tan ve Rabbimiz Mesih İsa'dan inayet, merhamet, ve selamet olsun.
3. Ben atalarımdan beri temiz vicdanla hizmet ettiğim Allah'a şükrederim ki, gece gündüz durmadan dualarımda seni anıyorum;
4. Gözyaşlarını hatırlıyor, sevinçle dolayım diye, seni görmeyi özlüyorum;
5. Sendeki içten imanı hatırlayınca; önce bu iman büyük annen Lois'te ve annen Evnike'de konut kurdu; sende de bulunduğuna eminim.
6. Bu nedenle sana hatırlatıyorum ki, ellerimin konulmasıyla sende olan Allah'ın armağanını uyandırasın.
7. Çünkü Allah bize korkaklık ruhunu değil, ama kudret, ve sevgi, ve tam akıl ruhunu vermiştir.
8. Bunun için Rabbimiz'in tanıklığından ve O'nun tutuklusu olan benden utanma; ama İncil için olan sıkıntılara da Allah'ın kudretine göre hissedar ol.
9. O bizi kurtardı, ve kutsal davetiyle, işlerimize göre değil, ama kendi amacı ve inayetine göre bizi çağırdı, bu, dünyanın başlangıcından önce bize Mesih İsa'da verildi,
10. Ama şimdi Kurtarıcımız İsa Mesih'in görünmesiyle açıkça gösterildi; O ölümü iptal etti ve yaşam ile ölümsüzlüğü İncil aracılığıyla ışığa çıkardı;
11. Ben bunun için vaiz, elçi ve Centiller'in öğretmeni atandım.
12. Bunun sebebi için ben de bu şeyleri çekerim; ama utanmam; çünkü kime iman ettiğimi biliyorum, ve O'na emanet ettiğimi o güne dek koruyacak güçte olduğuna eminim.
13. Benden işittiğin sağlam sözlerin suretini Mesih İsa'da olan iman ve sevgiyle tut.
14. Sana emanet edilen o iyi şeyi bizde konut kuran Kutsal Ruh aracılığıyla koru.
15. Bunu bilirsin, Asya'da olanların hepsi benden yüz çevirdiler; Figelos ve Ermogenis bunlardandır.
16. Rab Onisifforos'un evine merhamet etsin; çünkü o çok kez içimi ferahlattı, ve zincirimden utanmadı;
17. Ama Roma'da iken, beni gayretle aradı ve buldu.
18. Rab ona o günde Rab tarafından merhamet bulmasını ihsan etsin; ve Efes'te bana ne kadar şeylerde hizmet ettiğini sen çok iyi bilirsin.
