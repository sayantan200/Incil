VE Elimelek'in boyundan, Naomi'nin kocasının akrabasından, kudretli, zengin bir adam vardı; ve adı Boaz'dı.
2 Ve Moabî Rut Naomi'ye, Bırak, dedi, tarlaya gideyim, ve gözünde lütuf bulacağım adamın ardınca başak devşireyim. Ve o ona, Git kızım, dedi.
3 Ve gitti, ve gelip tarlada orakçıların ardından başak devşirdi; ve rast gele Elimelek'in boyundan olan Boaz'ın tarla hissesine girmişti.
4 Ve, işte, Beyt-lehem'den Boaz geldi, ve orakçılara, RAB sizinle olsun, dedi. Ve onlar ona, RAB seni kutsasın, dediler.
5 O zaman Boaz orakçıların başında duran uşağına, Bu genç kadın kimindir? dedi.
6 Ve orakçıların başında duran uşak cevap verip dedi ki, Moab ülkesinden Naomi'yle beraber dönen Moabî genç kadındır;
7 Ve o, Sana yalvarırım, başak devşireyim, ve orakçıların ardından demetler arasında toplayayım, dedi. Ve gelip sabahtan şimdiye kadar kaldı; evde oturduğu azdır.
8 O zaman Boaz Rut'a dedi ki, İşitiyor musun, kızım? Başak devşirmek için başka tarlaya gitme, ve buradan da ayrılma, ve burada kızlarımla beraber kal.
9 Gözlerin orakçıların biçtikleri tarlada olsun, ve onların ardınca yürü; sana ilişmesinler diye uşaklara emretmedim mi? susadığın zaman da kaplara git, ve uşakların çektikleri sudan iç.
10 O zaman kadın yüz üstü düşüp yere eğildi, ve ona dedi ki, Niçin gözünde lütuf buldum da beni sayıyorsun, bense bir yabancıyım?
11 Ve Boaz cevap verip ona, Kocanın ölümünden sonra kaynanana yaptığın her şey bana tamamen bildirildi, dedi; ve babanı ve anneni ve doğduğun ülkeyi bıraktın, ve önceden bilmediğin bir halka geldin.
12 RAB işinin karşılığını ödesin, ve kanatları altına sığınmak için geldiğin İsrail'in Allahı RAB tarafından ücretin dolu olsun.
13 O zaman kadın, Senin gözünde lütuf bulayım, efendim, dedi; çünkü beni teselli ettin, ve çünkü kendi cariyelerinden biri gibi değilken bu cariyenin yüreğine söyledin.
14 Ve Boaz ona, Yemek vaktinde buraya gel, dedi, ve ekmekten ye, ve lokmanı sirkeye batır. Ve kadın orakçıların yanında oturdu; ve ona kavrulmuş başak uzattı, ve kadın yiyip doydu, ve artırdı.
15 Ve başak devşirmek için kalktığı zaman Boaz uşaklarına emredip, Demetler arasında da başak devşirsin, dedi, ve onu utandırmayın.
16 Ve onun için tutamlardan da çekip bırakın da devşirsin, ve onu azarlamayın.
17 Böylece kadın akşama kadar tarlada başak devşirdi; ve devşirdiğini dövdü, ve bir efa kadar arpa oldu.
18 Ve yüklenip kente geldi; ve kaynanası devşirdiği şeyi gördü; ve Rut doyduktan sonra artırmış olduğu şeyi çıkarıp ona verdi.
19 Ve kaynanası ona, Bugün nerede başak devşirdin? dedi; ve nerede çalıştın? sana saygı gösteren kutsansın. Ve yanında çalışmış olduğu adamı kaynanasına bildirip, Bugün yanında çalıştığım adamın adı Boaz'dır, dedi.
20 Ve Naomi gelinine dedi ki, Sağ kalanlara ve ölülere lütfunu esirgemeyen RAB tarafından o adam kutsansın. Ve Naomi ona, O adam akrabamızdandır, dedi, yakın akrabamızdan biridir.
21 Ve Moablı Rut dedi ki, Hem de bana, Tüm biçimimi bitirinceye kadar benim uşaklarımla beraber kalırsın, dedi.
22 Ve Naomi gelini Rut'a, Kızım, dedi, onun kızlarıyla beraber çıkman iyidir, ve başka bir tarlada sana rast gelmesinler.
23 Böylece arpa biçimiyle buğday biçimi sonuna kadar başak devşirmek için Boaz'ın kızlarıyla beraber kaldı; ve kaynanasının yanında oturdu.
