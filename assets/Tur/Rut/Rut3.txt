OZAMAN kaynanası Naomi ona, Kızım, dedi, sana iyilik olsun diye sana rahat aramayayım mı?
2 Ve şimdi, kızlarının yanında bulunduğun Boaz bizim akrabamızdan değil mi? İşte, bu gece harmanda arpa savuruyor.
3 Yıkanıp yağ sürün, ve giyinip harmana in; ama adam yiyip içmeyi bitirinceye kadar kendini ona bildirme.
4 Ve vaki olacak ki, yattığı zaman, yatacağı yeri anlayacaksın, ve gidip onun ayaklarını açacaksın, ve yatacaksın; ve yapacağın şeyi o sana bildirecek.
5 Ve o ona, Dediğin her şeyi yapacağım, dedi.
6 Ve harmana indi, ve kaynanasının emretmiş olduğu her şeye göre yaptı.
7 Ve Boaz yiyip içerek yüreği ferah-lanınca yığının kenarında yatmak için gitti; ve Rut yavaşça geldi, ve onun ayaklarını açıp yattı.
8 Ve gece yarısı vaki oldu ki, adam korktu, ve döndü, ve, işte, ayaklarının ucunda bir kadın yatıyordu.
9 Ve, Sen kimsin? dedi. Ve kadın, Ben cariyen Rut'um, dedi, ve cariyenin üzerine eteğini ört, çünkü sen yakın akrabasın.
10 Ve o, RAB tarafından kutsanasın, kızım, dedi; çünkü son lütfun senin ilk lütfundan daha büyüktür, çünkü fakir olsun, zengin olsun gençlerin ardınca gitmedin.
11 Ve kızım, şimdi korkma; dediğin her şeyi sana yapacağım; çünkü halkımın tüm kent halkı biliyor ki, sen erdemli bir kadınsın.
12 Ve şimdi benim yakın akraban olduğum doğrudur; ama benden daha yakın akraba var.
13 Bu gece kal, ve sabahleyin vaki olacak ki, eğer o sana akrabalık vazifesini yaparsa, iyi; akrabalık vazifesini yapsın; ama eğer sana akrabalık vazifesini yapmak istemezse, yaşayan RAB'bin hakkı için, ben sana akrabalık vazifesini yaparım; sen sabaha kadar yat.
14 Ve ayaklarının ucunda sabaha kadar yattı; ve biri başka birini tanıyacak kadar aydınlık olmadan önce kadın kalktı. Ve o, Harmana kadın geldiği bilinmesin, dedi.
15 Ve dedi ki, Üzerinde olan örtüyü getir ve onu tut; ve onu tutunca, altı ölçek arpa ölçüp ona yükletti; ve kente gitti.
16 Ve kaynanasına gelince o, Sen kimsin, kızım? dedi. Ve adamın kendisine yaptığı her şeyi ona bildirdi.
17 Ve, Bu altı ölçek arpayı bana verdi, dedi; çünkü bana, Kaynanana boş gitme, dedi.
18 O zaman kadın, Kızım, sen bu işin ne olacağını bilinceye kadar sakin otur, dedi; çünkü adam bugün işi bitirmeyince rahat etmeyecektir.
