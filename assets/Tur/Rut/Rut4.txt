O ZAMAN Boaz kapıya çıkıp orada oturdu; ve, işte, Boaz'ın söylemiş olduğu akraba geçiyordu; ve ona, Ey falan! dedi, dön, buraya otur. Ve dönüp oturdu.
2 Ve kentin ihtiyarlarından on adam alıp, Buraya oturun, dedi. Onlar da oturdular.
3 Ve akrabaya, Moab ülkesinden dön-müş olan Naomi, kardeşimiz Elimelek'in olan tarla hissesini satıyor, dedi;
4 Ve ben, burada oturanların önünde ve halkımın ihtiyarları önünde bunu satın al, diye bunu sana açayım dedim. Eğer onu halas edeceksen, et; ama eğer onu halas etmeyeceksen, bana anlat da bile-yim; çünkü senden başka halas edecek kimse yoktur; senden sonra da ben varım. Ve o, Onu halas edeceğim, dedi.
5 O zaman Boaz, Tarlayı Naomi'nin elinden satın aldığın günde, ölenin adını miras üzerinde durdurmak için ölenin karısı Moabî Rut'tan da satın almalısın, dedi.
6 Ve akraba, Onu kendim için halas edemem, dedi, yoksa kendi mirasımı bozarım; benim hakkımı sen kendine halas et; çünkü ben onu halas edemem.
7 Şimdi her şeyi sabit kılmak için, halas etmek, ve mal değiştirmek hakkında eski zamanda İsrail'de âdet şuydu; adam çarığını çıkarır ve yanındakine verirdi; ve İsrail'de tanıklık usulü buydu.
8 Bunun için akraba Boaz'a, Onu kendin için satın al, dedi. Böylece çarığını çıkardı.
9 Ve Boaz ihtiyarlara ve tüm halka, Elimelek'in her şeyini, ve Kilyon'la Mahlon'un her şeyini bugün Naomi'nin elinden satın aldığıma siz tanıksınız, dedi.
10 Üstelik kardeşleri arasından, ve yerinin kapısından adı kesilmesin diye, ölenin adını mirası üzerinde durdurmak için Mahlon'un karısı Moabî Rut'u da kendime karı olarak satın aldım; bugün siz tanıksınız.
11 Ve kapıda olan tüm halk ve ihtiyarlar, Biz tanıkız, dediler. RAB senin evine gelen kadını Rahel gibi ve Lea gibi etsin; bu iki kadın İsrail evini bina ettiler; ve Efrata'da değerli işler yapıp, Beyt-lehem'de kendi adını tanıt;
12 Ve senin evin, bu genç kadından RAB'bin sana vereceği tohumla, Tamar'ın Yahuda'ya doğurduğu Perez'in evi gibi olsun.
13 Böylece Boaz Rut'u aldı, ve onun karısı oldu; ve onun yanına girdi, ve RAB ona gebelik verdi, ve bir oğul doğurdu.
14 Ve kadınlar Naomi'ye, RAB kutlu olsun, dediler, seni bugün akrabasız bırakmadı; ve onun adı İsrail'de tanılsın.
15 Ve senin canını diriltecek ve senin ihtiyarlığında seni besleyecek; çünkü sana yedi oğuldan daha iyi olan, seni seven gelinin onu doğurdu.
16 Ve Naomi çocuğu alıp kucağına koydu, ve ona dadı oldu.
17 Ve komşu kadınlar ona ad koyup dediler ki, Naomi'ye bir oğul doğdu; ve onun adını Obed koydular. Bu Davut'un babası olan Yesse'nin babasıdır.
18 Şimdi Perez'in nesilleri şudur: Perez Hezron'u tevlit etti,
19 Ve Hezron Ram'ı tevlit etti, ve Ram Amminadab'ı tevlit etti.
20 Ve Amminadab Nahşon'u tevlit etti, ve Nahşon Salmon'u tevlit etti,
21 Ve Salmon Boaz'ı tevlit etti, ve Boaz Obed'i tevlit etti,
22 Ve Obed Yesse'yi tevlit etti, ve Yesse Davut'u tevlit etti.
